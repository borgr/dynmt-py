



http://www.ted.com/talks/lang/he/robert_gupta.html
רוברט גופטה, כנר בתזמורת הפילהרמונית של לוס-אנג'לס, מדבר על שיעור שלימד פעם מוזיקאי סכיזופרן מבריק- ומה הוא למד. כשנקרא לבמה מאוחר יותר, גופטה מנגן פרשנות משלו לפרלוד מספר 1 לצ'לו של באך.
arts,brain,education,entertainment,live music,mental health,music,violin
805
רוברט גופטה: מוסיקה היא תרופה, מוסיקה היא שפיות
 יום אחד בעל טור בעיתון הלוס אנג'לס טיימס סטיב לופז, הלך לו ברחובות של העיר התחתית של לוס אנג'לס כאשר הוא שמע מוסיקה נפלאה. 
 ומקור המוסיקה היה אדם, אדם אפרו-אמריקאי, מקסים, מחוספס, חסר בית, מנגן בכינור בעל שני מיתרים בלבד. 
 ואני מספר לכם סיפור שרבים מכם מכירים, כי הטור של סטיב הפך לבסיס לספר, שאז נהיה לסרט עם רוברט דאוני ג'וניור בתפקיד סטיב לופז וג'ימי פוקס בתפקיד נתנאל אנתוני איירס, הקונטרה-בסיסט שלמד בג'וליארד שהקריירה שלו נגדעה על ידי התפרצות טרגית של סכיזופרניה פרנואידית. 
 נתנאל נשר מג'וליארד, הוא סבל מהתמוטטות מוחלטת, ושלושים שנה לאחר מכן הוא חי כהומלס ברחובות שכונת סקיד רואו בעיר התחתית בלוס אנג'לס. 
 אני ממליץ לכולכם לקרוא את הספר של סטיב, או לראות את הסרט כדי להבין לא רק קשר מופלא שנוצר בין שני גברים, אלא כיצד המוסיקה סייעה לעצב את את הקשר הזה, ובסופו של דבר היתה הכלי, ותסלחו לי על משחק המילים, להוציא את נתנאל מהרחובות. 
 פגשתי את מר איירס בשנת 2008, לפני שנתיים, באולם הקונצרטים על שם וולט דיסני. 
 הוא האזין לביצוע הסימפוניות הראשונה והרביעית של בטהובן, והגיע אל מאחורי הקלעים והציג את עצמו. 
 הוא דיבר באופן מאוד עליז וידידותי על יו-יו מה והילרי קלינטון, ועל כך שה"דודג'רס" לעולם לא יגיעו לסדרת הגמר, הכל בגלל הקטע הבוגדני של הכינור הראשון בפרק האחרון של הסימפוניה הרביעית של בטהובן. 
 והתחלנו לדבר על מוסיקה. ואני קיבלתי אימייל מסטיב כעבור מספר ימים שאומר שנתנאל היה מעוניין בשיעור כינור איתי. 
 עכשיו, אני רוצה להזכיר שנתנאל מסרב לטיפול מכיוון שכאשר היה מטופל, זה היה באמצעות נזעי חשמל ותורזין ואזיקים, והצלקת הזו נשארה עימו לשארית חייו. 
 אבל, כתוצאה מכך עכשיו, הוא נוטה להתקפי הסכיזופרניה הללו. הגרועים שבהם יכולים להיראות כאילו הוא מתפוצץ, ואז נעלם לימים, משוטט ברחובות של סקיד רואו חשוף לאימה, עם העינוי של נפשו שלו שמשולחת רסן כלפיו. 
 ונתנאל היה בכזה מין מצב של סערת נפש כאשר הוא החל את השיעור הראשון של באולם הקונצרטים של וולט דיסני היה לו מין ניצוץ מטורף בעיניו, הוא היה אבוד. 
 והוא דיבר על שדים בלתי נראים ועשן, וכיצד מישהו מרעיל אותו בשנתו. 
 ואני פחדתי, לא על עצמי, אך פחדתי שאני עומד לאבד אותו, שהוא עומד לשקוע אל תוך אחד מהמצבים שלו, ושאני עשוי לקלקל את מערכת היחסים שלו עם הכינור אם אתחיל לדבר על סקאלות וארפג'יו ואופנים מעניינים אחרים של פדגוגיה דידקטית של הכינור. 
 אז, פשוט התחלתי לנגן. 
 וניגנתי את התנועה הראשונה של הקונצ'רטו לכינור של בטהובן. 
 ובעודי מנגן הבנתי שחל שינוי משמעותי בעיניו של נתנאל. 
 זה היה כאילו שהוא היה תחת השפעה של איזו תרופה בלתי נראית, תגובה כימית, שבשבילה הניגון שלי של המוסיקה היה הזרז. 
 והזעם המשוגע של נתנאל הפך להבנה סקרנות שקטה, וחן. 
 וכבדרך נס, הוא הרים את הכינור שלו, והחל לנגן משמיעה, קטעים מסויימים של קונצ'רטו לכינור שהוא אז ביקש ממני להשלים, מנדלסון, צ'ייקובסקי, סיבליוס. 
 והתחלנו לדבר על מוסיקה, החל מבאך ועד לבטהובן, ובראהמס, ברוקנר, כל אלה שמתחילים באות ב' מברטוק, כל הדרך עד לאסה-פקה סלונן. 
 והבנתי שלא רק שהיה לו ידע אנציקלופדי במוסיקה, אלא שהוא גם התחבר למוסיקה ברמה האישית. 
 הוא דיבר עליה בסוג התשוקה וההבנה שאני חולק עם עמיתיי בפילהרמונית של לוס אנג'לס. 
 ודרך הנגינה והשיח על מוסיקה האדם הזה השתנה מאדם פרנואיד, מופרע שרק הגיע משוטטות ברחובות של העיר התחתית בלוס אנג'לס, לאדם מקסים, מלומד, מבריק, מוסיקאי שהוכשר בג'וליארד. 
 מוסיקה היא תרופה, מוסיקה משנה אותנו. 
 ועבור נתנאל, מוסיקה היא שפיות. 
 כי מוסיקה מאפשרת לו לקחת את מחשבותיו ואת הדלוזיות שלו, ולהפוך אותם דרך הדמיון והיצירתיות שלו למציאות. 
 וזוהי בריחה מהמצב המעונה שלו. 
 ואני הבנתי שזוהי התמצית של האמנות. 
 זו הייתה הסיבה שיצרנו מוסיקה, שלקחנו משהו שקיים בתוך כולנו, בליבה המאוד בסיסית שלנו, הרגשות שלנו, ודרך עדשות אמנותיות, דרך היצירתיות, היינו מסוגלים להפוך את הרגשות הללו למציאות. 
 והמציאות של אותה ההבעה נוגעת בכל אחד מאיתנו, ומרגשת אותנו, נותנת לנו השראה ומאחדת אותנו. 
 ועבור נתנאל, מוסיקה החזירה אותו חזרה לחיק חברים. 
 הכוח בעל הישועה של המוסיקה החזיר אותו חזרה אל משפחה של מוסיקאים שהבינו אותו, שהכירו בכשרונות שלו וכיבדו אותו. 
 ואני לעולם אצור מוסיקה עם נתנאל, בין אם אנחנו באולם הקונצרטים של וולט דיסני, או ברחובות סקיד רואו, כיוון שהוא מזכיר לי מדוע הפכתי למוסיקאי. 
 תודה. 
 ברונוגיוסאני: תודה לכם. תודה. 
 רוברט גופטה 
 רוברט גופטה: אני רוצה לנגן משהו שגנבתי ללא בושה מצ'לנים. 
 אז בבקשה, סלחו לי. 


http://www.ted.com/talks/lang/he/dan_barber_how_i_fell_in_love_with_a_fish.html
השף דן בארבר מטפל בדילמה המטרידה שפים רבים כיום: איך לשמור דגים בתפריט. עם מחקר ללא רבב והומור משעשע, הוא מתאר את המרדף שלו אחר דג הניתן לגידול מתמשך שבו יוכל להתאהב, וירח הדבש שלו כאוהב אוכל משובח, ממנו הוא נהנה מאז גילה את הדג המטרף בטעמו הניפלא, שמגודל בשיטות חקלאיות מהפכניות בספרד.
agriculture,biology,environment,food,health
790
דן בארבר: איך התאהבתי בדג
 אז, הכרתי הרבה מאד דגים בחיי. 
 אהבתי רק שניים. 
 הדג הראשון, זה היה יותר כמו רומן מלא תשוקה. 
 זה היה דג יפיפה, מלא טעם, מרקם ובשרני, מנה הנמכרת היטב. 
 איזה דג. 
 אפילו טוב יותר, הוא גודל בחווה הטוענת לסטנדרטים הגבוהים ביותר לקיימות. 
 אז יכולת להרגיש נפלא כשמכרת אותו. 
 הייתי במערכת יחסים עם היפיפה הזה במשך כמה חודשים. 
 יום אחד, ראש החברה התקשר ושאל אם אוכל לדבר באיזה אירוע על כושר הקיימות של החווה. 
 "בהחלט", אמרתי. 
 הנה חברה שניסתה לפתור מה שהופך לבעיה עצומה לשפים. איך אנו יכולים לשמור על דגים בתפריטים שלנו? 
 ב-50 השנים האחרונות אנו דגים בימות במידה דומה לחיסול יערות. 
 קשה להפריז במידת ההרס. 
 90 אחוזים מהדגים הגדולים, אלו שאנו אוהבים, הטונות, ההליבוט, הסלמון, דגי-החרב, התרסקו. 
 כמעט ונכחדו לחלוטין. 
 אז, לטוב או לרע, חקלאות ימית, חוות דגים, יהיו חלק מהעתיד שלנו. 
 הרבה טיעונים כנגדה, חוות דגים מזהמות, מרביתן בכל אופן, והן בלתי יעילות, אם ניקח לדוגמה את הטונה, חסרון גדול ביותר. 
 יחס ההאכלה הוא 15 לאחד. 
 זה אומר, שאם ניקח 7.5 ק"ג של דגי פרא נקבל רק חצי קילו של דגי טונה מחווה. 
 לא מאוד בר-קיימא. 
 וגם לא ממש טעים. 
 אז הנה, לבסוף, חברה שמנסה לעשות את זה כמו שצריך. 
 רציתי לתמוך בהם. 
 יום לפני האירוע התקשרתי לראש מחלקת יחסי הציבור של החברה. 
 בואו נקרא לו דון. 
 "דון," אמרתי, "אני רק רוצה להבין את העובדות נכון. אתם מפורסמים בגידול כ"כ רחוק בים, אתם לא מזהמים". 
 "זה נכון," הוא אמר. "אנו כל כך רחוקים בים, שהזיהום מהדגים שלנו מתפזר, ואינו מרוכז." 
 ואז הוא הוסיף, "למעשה אנו עולם בפני עצמו. 
 יחס ההאכלה? 2.5 לאחד" הוא אומר. 
 "הכי טוב בתחום." 
 2.5 לאחד, נהדר. 
 "2.5 לאחד מה? מה אתם מאכילים?" 
 "חלבונים ברי-קיימא", הוא אמר. 
 "מעולה", אמרתי. סיימנו את השיחה. 
 ובאותו לילה, שכבתי במיטה, וחשבתי: מה לכל הרוחות הם חלבונים ברי-קיימא? 
 אז ביום הבא, בדיוק לפני האירוע, התקשרתי לדון. 
 אמרתי, "דון, אתה יכול לתת לי כמה דוגמאות לחלבונים ברי-קיימא?" 
 הוא אמר שהוא לא יודע. הוא ישאל. 
 ובכן, דיברתי בטלפון עם כמה אנשים בחברה. אף אחד לא נתן לי תשובה ברורה. עד שלבסוף, דברתי בטלפון עם הביולוג הראשי. 
 בואו נקרא גם לו, דון. 
 "דון", אמרתי, "אתה יכול לתת לי כמה דוגמאות לחלבונים ברי-קיימא?" 
 ובכן, הוא ציין כמה אצות וכמה ארוחות דגים, ואז הוא אמר שיירי עופות. 
 ואני אמרתי, "שיירי עופות?" 
 והוא אמר, "כן, נוצות, עור, עצמות, שיירים, מיובשים ומעובדים להאכלה." 
 אני אמרתי "כמה אחוזים מהאוכל שלך הוא עוף?" 
 חשבתי, אתם יודעים, שני אחוזים. 
 "זה בערך 30%", הוא אמר. 
 אני אמרתי, "דון, מה כ"כ בר-קיימא בכך שמאכילים דגים בעוף?" 
 הייתה הפוגה ארוכה בקו. והוא אמר, "יש יותר מדי עופות בעולם." 
 הפסקתי לאהוב את הדג הזה. 
 לא, לא בגלל שאני איזה צדקן צבוע המתיימר להיות אוהב אוכל. 
 למרות שאני כזה. 
 לא, הפסקתי לאהוב את הדג הזה, בגלל, ואני נשבע, שלאחר השיחה הזו, לדג היה טעם של עוף. 
 הדג השני, הוא סיפור אהבה אחר לגמרי. 
 זה הסוג הרומנטי, הסוג שככל שאתה לומד להכיר את הדג אתה אוהב אותו. 
 לראשונה אכלתי אותו במסעדה בדרום ספרד 
 חברה עיתונאית דיברה על הדג הזה במשך תקופה ארוכה. 
 היא כאילו שידכה בינינו. 
 הוא הגיע לשולחן בצבע לבן נוצץ, כמעט בוהק. 
 השף בישל אותו יתר על המידה. 
 בערך כפול מהמידה הנדרשת. 
 ולתדהמתי, הוא עדיין היה בטעם נפלא. 
 מי יכול לגרום לדג להיות טעים על אף שבושל יתר על המידה? 
 אני לא יכול, אבל הבחור הזה יכול. 
 בואו נקרא לו מיגל. למעשה, שמו אכן מיגל. 
 ולא, הוא לא בישל את הדג, והוא לא שף. לפחות לא בדרך שאני ואתם מבינים זאת. 
 הוא ביולוג. ב-וטה לה פלאמה. 
 זו חוות דגים בדרום מערב ספרד 
 בקצה נהר גוו'דהלקיביר. 
 עד שנות השמונים, החווה הייתה בידיים ארגניטינאיות 
 הם גידלו בקר על מה שהיה למעשה ביצות. 
 הם עשו זאת ע"י ייבוש הקרקע. 
 הם בנו סוללת תעלות מסובכת, והם דחפו את המים הלאה מהקרקע אל הנהר. 
 אבל, הם לא הצליחו לתפעל את זה, לא באופן כלכלי, 
 ובאופן אקולוגי, זה היה אסון. 
 התהליך הרג כ-90 אחוז מהציפורים, ובהתחשב במקום, זה הרבה מאד ציפורים. 
 כך שב-1982, חברה ספרדית עם מצפון סביבתי רכשה את הקרקע. 
 מה הם עשו? 
 הם הפכו בחזרה את כיוון המים. 
 בעצם, הם הפכו את המתג. 
 במקום לדחוף מים החוצה, הם השתמשו בתעלות כדי למשוך את המים בחזרה פנימה. 
 הם הציפו את התעלות. 
 הם יצרו חוות דגים בת 109,000 דונם דגי מושט, בורי, שריפס, צלופחים ובתהליך הזה, מיגל, והחברה הזו, החזירו לאחור את ההרס האקולוגי. 
 החווה מדהימה. 
 אני מתכוון, מעולם לא ראיתם דבר דומה לזה. 
 אתה בוהה באופק שנמצא במרחק מליון מייל, וכל שאפשר לראות זה תעלות מוצפות ואדמת ביצות עבה, עשירה. 
 הייתי שם לא מזמן עם מיגל. 
 הוא בחור מדהים, שלושה-רבעים צ'רלס דרווין ורבע אחד קרוקודיל דנדי. 
 אוקיי? הנה אנו עוברים בקושי דרך הביצות, ואני מתנשף ומזיע, הבוץ מגיע עד לברכיי, ומיגל נותן ברוגע הרצאה ביולוגית. 
 כאן, הוא מצביע על דאה שחורת כתף. 
 עכשיו, הוא מזכיר את הצרכים המינרליים של הפית'ופלנקטון. 
 וכאן, כאן הוא רואה היווצרות של תבנית קבוצתית המזכירה לו את הג'ירף הטנזני. 
 מסתבר שמיגל בילה חלק ניכר מהקריירה שלו בפארק הלאומי "מיקומי" באפריקה. 
 שאלתי אותו איך הוא הפך לכזה מומחה בדגים. 
 הוא אמר, "דגים? אני לא יודע שום דבר על דגים. 
 אני מתמחה במערכות יחסים." 
 ואז הוא המשיך לדבר על ציפורים נדירות ואצות ועל צמחים מימיים מוזרים. 
 ואל תבינו אותי לא נכון, זה היה ממש מרתק, אתם יודעים, כאילו, קהילת בעלי החיים ממגע ראשון. 
 זה נהדר, אבל אני הייתי מאוהב. 
 והראש שלי התרגש והתמקד באותו דג מבושל מדי וטעים להפליא, שאכלתי בליל אמש. 
 אז הפרעתי לו. אמרתי, "מיגל, מה הופך את הדגים שלכם לכל כך טעימים?" 
 הוא הצביע על האצות 
 "אני יודע, בחור, האצות והפית'ופלנקטון, היחס, זה מדהים. 
 אבל מה הדגים שלך אוכלים? 
 מה יחס האכלה שלהם?" 
 אז, הוא ממשיך לספר לי זו מערכת כל כך עשירה, שהדגים אוכלים מה שהם אוכלים בטבע. 
 הצמחים חומרים אורגנים, הפית'ופלנקטון הזואופלנקטון זה מה שמאכיל את הדגים. 
 המערכת כל כך בריאה, מערכת המתחדשת באופן עצמאי לחלוטין. 
 אין האכלה כלל. 
 שמעת פעם על חווה שלא מאכילה את החיות שלה? 
 מאוחר יותר באותו יום, נסעתי ברחבי החווה עם מיגל, ואני שאלתי אותו, אמרתי "למקום שנראה כל כך טבעי", שלא כמו כל חווה אחרת בה הייתי, "איך אתה מודד הצלחה?" 
 באותו רגע, זה כאילו במאי סרטים קרא לשינוי סט. 
 ועברנו מסביב לפינה וראינו את המחזה המדהים ביותר, אלפים של פלמינגו ורודים צבעו שטיח ורוד למרחק הרחוק ביותר שהיית יכול לראות. 
 "זו הצלחה" הוא אמר. 
 תסתכל על הבטן שלהם, ורודה. 
 הם זוללים." 
 זוללים? הייתי מבולבל לגמרי. 
 אמרתי, "מיגל, האם הם לא זוללים את הדגים שלך?" 
 "כן" הוא אמר. 
 אנחנו מאבדים 20 אחוז מהדגים שלנו וביצי דגים לציפורים. 
 ובכן, בשנה שעברה, בשטח הזה היו 600,000 ציפורים, ויותר מ- 250 זנים שונים של חיות. 
 זה הפך להיות, כיום, לשמורת הציפורים הפרטית הגדולה ביותר ואחת החשובות ביותר בכל אירופה." 
 אמרתי, "מיגל, האם קהילת ציפורים משגשגת זה לא כאילו הדבר האחרון שהיית רוצה בחוות דגים?" 
 הוא נענע בראשו, לא. 
 הוא אמר, "אנו עוסקים בחוואות מקיפה, לא נמרצת. 
 זוהי רשת אקולוגית. 
 הפלמינגו אוכל את החסילונים. 
 החסילונים אוכלים את הפית'ופלנקטון. 
 כך שככל שהבטן ורודה יותר, המערכת טובה יותר." 
 בסדר, אז בואו נראה. חווה שלא מאכילה את החיות שלה, ושבודקת את הצלחתה לפי בריאות הטורפים שלה. 
 חוות דגים, אבל גם שמורת ציפורים. 
 או, ודרך אגב, הפלמינגו האלה, הם בכלל לא היו צריכים להיות פה 
 הם מתרבים בעיר כ240 ק"מ מכאן. היכן שטיב האדמה מתאים לבניית קן. 
 כל בוקר, הם עפים 240 ק"מ לחווה. 
 וכל ערב הם עפים בחזרה 240 ק"מ. 
 הם עושים את זה מכיוון שהם יכולים לעקוב אחרי הקו השבור הלבן של אוטוסטרדה A92. 
 לא בצחוק, 
 דמיינתי משהו כמו מצעד פינגווינים, אז הסתכלתי על מיגל. 
 אמרתי, "מיגל האם הם עפים 240 ק"מ לחווה, ואז הם עפים 240 ק"מ בחזרה בלילה? 
 האם הם עושים זאת עבור הילדים?" 
 הוא הסתכל עלי כאילו ציטטי שיר של וויטני יוסטון. 
 הוא אמר, "לא, הם עושים את זה כי האוכל טוב יותר." 
 אני לא הזכרתי את העור של הדג שאהבתי, שהיה מעדן, ואני לא אוהב עור של דג. אני לא אוהב את זה מיובש, או פריך. 
 זה בטעם חריף, טעם שדומה לזפת. 
 אני כמעט אף-פעם לא מבשל עם זה. 
 אבל, כאשר טעמתי את זה במסעדה בדרום ספרד, בכלל לא היה לזה טעם של עור דגים. 
 היה לזה טעם מתוק ונקי כאילו לקחת ביס מהאוקינוס. 
 הזכרתי זאת למיגל, והוא הנהן בחיוב. 
 הוא אמר, "העור מתנהג כמו ספוג. 
 זו ההגנה האחרונה לפני שמשהו נכנס לגוף. 
 זה התפתח לספיגת זיהום." 
 ואז הוא הוסיף, "אבל במים שלנו אין שום זיהום." 
 בסדר, חווה שלא מאכילה את הדגים שלה. חווה שבודקת את הצלחתה לפי הצלחת הטורפים שבה. 
 ואז הבנתי מה הוא אמר, חווה שאין בה שום זיהום, הוא דיבר ממש בלשון המעטה, מכיוון שהמים שזורמים דרך החווה הזאת מגיעים מנהר הג'וואדאלקיויר. 
 זהו נהר שמביא איתו את כל הדברים שנהרות כיום מזרימים, מזהמים כימיים, תשטיפי קוטלי מזיקים. 
 וכאשר המים עוברים דרך המערכת ועוזבים, הם נקיים יותר בהשוואה למצב בכניסתם. 
 המערכת כל כך בריאה, שהיא מטהרת את המים. 
 אז, זה לא רק חווה שלא מאכילה את החיות שלה, לא רק חווה שבוחנת את הצלחתה בבריאותם של הטורפים, אבל חווה שבעצם מהווה מתקן לטיהור מים, ולא רק לדגים האלה, אבל לך ולי גם כן. 
 בגלל שכאשר המים יוצאים, הם זורמים לאוקינוס האטלנטי. 
 טיפה בים, אני יודע, אבל אני אקח את זה, וכך גם אתם צריכים, בגלל שסיפור האהבה הזה, כמה שרומנטי, הוא גם מלמד. 
 ניתן להגיד שזה תפריט לעתיד האוכל הטוב, לא חשוב אם נדבר על דגי בס או בשר בקר 
 מה שאנו צריכים כעת זה לפתח שיטות חקלאיות חדשות ורדיקליות כאלה שבהם האוכל ממש טעים. 
 אבל להרבה אנשים, זה קצת רדיקלי מדי. 
 אנחנו האכלנים לא ריאליים. אנחנו מאהבים. 
 אנחנו אוהבים שוק של חקלאים. אנחנו אוהבים חוות משפחתיות קטנות. אנחנו מדברים על אוכל מקומי. אנחנו אוכלים אורגני. 
 וכאשר אתה מציע שאלה הם הדברים שיבטיחו את עתיד האוכל הטוב, היכן שהוא, מישהו יעמוד ויגיד, "היי בחורים, אני אוהב פלמינגו ורוד, אבל איך ניתן להאכיל את העולם?" 
 איך תאכילו את העולם? 
 האם אני יכול להיות כנה? 
 אני לא אוהב את השאלה הזאת. 
 לא, לא בגלל שאנו כבר מייצרים מספיק קלוריות להאכיל יותר מאת כל העולם. 
 מיליארד אנשים ירעבו היום. 
 מיליארד -- יותר מאי פעם בעבר -- בגלל אי-שוויון משמעותי בהפצה, לא בכמויות. 
 לא אני לא אוהב את השאלה מכיוון שהיא בוחנת את ההגיון במערכת האוכל שלנו ב50 השנה האחרונות. 
 האכלת גרעינים לבע"ח צמחוניים, שימוש בקוטלי מזיקים לגידול יחיד, כימיקלים לאדמה, תרנגולות לדגים, וחקלאות עסקית לכל אורך הדרך ששאלה בפשטות, "אם אנחנו מאכילים יותר אנשים בזול, כמה גרוע זה יכול להיות?" 
 זו הייתה המוטיבציה, זאת הייתה ההצדקה, זו הייתה התוכנית העסקית לחקלאות באמריקה. 
 אנחנו צריכים לקרוא לזה בשמו. עסק בחיסול, עסקים שנשחקים במהירות כסף אקולוגי שמאפשר את הייצור הזה אפשרי. 
 זה לא עסקים, וזה לא חקלאות. 
 כיום פת לחמנו נמצאת בסיכון, לא בגלל אספקה שמתחסלת, אלא בגלל חיסול המקורות. 
 לא בגלל חידושים במיכון חקלאי, אלה בגלל פריון האדמה; לא באמצעות משאבות, אלה באמצעות מים טהורים, לא באמצעות מסורי שרשרת, אלא בייעור; ולא באמצעות סירות דיג ורשתות, אלא באמצעות דגים בים, 
 רוצים להאכיל את העולם? 
 בו נתחיל בשאלה: איך נאכיל את עצמנו? 
 או יותר טוב, איך ניתן לייצור את התנאים שמאפשרים לכל קהילה להאכיל את עצמה? 
 כדי לעשות את זה, אל תסתכלו אל המודל של חקלאות העסקית עבור העתיד. 
 זה באמת זקן ועייף. 
 זה דורש כסף רב, כימיקלים, ומכונות, וזה אף פעם לא מייצר משהו באמת טוב לאכול. 
 במקום זה, בואו נסתכל על המודל האקולוגי. 
 שמתבסס על 2 מיליארד שנה על ניסיון-תוך-כדי-עבודה. 
 תסתכלו על מיגל חוואים כמו מיגל. 
 חוות שאינם עולם בתוך עצמו; שמחדשות במקום לכלות; חוות שפועלות באופן נרחב במקום רק באופן נמרץ; חוות שלא רק מייצרות, אלא מתמחות ביחסים, 
 מכיוון שהם אלה שגם מתמחות בטעם. 
 ואם אני באמת רוצה להיות כנה, הם טובות הרבה יותר ממה שאוכל אי-פעם להיות. 
 אתם יודעים, אני בסדר עם זה, מכיוון שאם זה המקור של אוכל טוב, זה יהיה מעדן. 
 תודה רבה 


http://www.ted.com/talks/lang/he/gary_flake_is_pivot_a_turning_point_for_web_exploration.html
גארי פלייק מציג את Pivot, דרך חדשה לגלוש ולארגן כמויות אדירות של מידע ותמונות ברשת. בנויה על טכנולוגיית Seadragon פורצת הדרך, היא מאפשרת זום מדהים לתוך והחוצה ממאגרי נתונים, ומציאת תבניות וקשרים שהם בלתי נראים בטכנולוגית הגלישה הנוכחית.
data,demo,interface design,technology,web
783
גארי פלייק : האם Pivot היא נקודת מפנה לגלישה באינטרנט
 אם אוכל להשאיר אתכם עם רעיון גדול אחד היום, זה שהמידע בכללותו שאנו צורכים גדול מסכום חלקיו, ובמקום לחשוב על עומס יתר של מידע הייתי רוצה שתחשבו איך אנחנו יכולים להשתמש במידע כך שתבניות יקפצו ונוכל לראות טרנדים שאחרת היו בלתי נראים. 
 אז מה שאנחנו רואים פה זו טבלת תמותה טיפוסית מסודרת לפי גיל. 
 הכלי שאני משתמש בו כאן הוא ניסוי קטן. 
 הוא ניקרא Pivot, ועם Pivot מה שאני יכול לעשות זה לבחור לסנן לפי גורם מוות אחד, לדוגמה תאונות. 
 ומייד, אני רואה תבנית שונה צצה. 
 זה מפני, שבאזור האמצעי כאן, אנשים בשלב הכי אקטיבי שלהם, וכאן הם בשלב הכי שברירי. 
 אנחנו יכולים ללכת צעד אחורה שוב ואז לארגן את המידע לפי סיבת המוות, ולראות שמחלות לב וסרטן הם החשודים העיקריים, אבל לא לכולם. 
 אם נסנן לפי גיל, נגיד 40 ופחות, נראה שבעצם תאונות הן הדבר שאנשים צריכים לחשוש ממנו ביותר. 
 ואם נתמקד בזה, נראה שזה בעיקר אצל גברים. 
 אז אתם מבינים את הרעיון שלראות את המידע, בצורה הזו, דומה מאוד לשחיה באוקיינוס-מידע חי. 
 ואם אנחנו יכולים לעשות את זה עם מידע גולמי, למה לא לעשות את זה גם עם תוכן? 
 אז מה שיש לנו פה, זה השערים של כל גליונות ספורטס אילוסטרייטד שפורסמו אי פעם. 
 הכל פה. הכל ברשת. 
 אתם יכולים לחזור לחדרים שלכם ולנסות אחרי ההרצאה שלי. 
 עם Pivot, אפשר להתמקד בעשור מסויים. 
 אפשר להתמקד בשנה מסויימת. 
 אפשר לקפוץ ישר לגיליון מסויים. 
 אז אני מסתכל על זה; אני רואה את האתלטים שהופיעו בגיליון הזה, את הענפים. 
 אני אוהד של לאנס ארמסטרונג, אז אני אבחר בו, מה שמראה בשבילי, את כל הגיליונות שבהם לאנס ארמסטרונג הופיע. 
 עכשיו, אם אני רוצה רק להביט באלה, אולי אני אחשוב, "מה אם אני רוצה להביט על כל המאמרים על אופניים?" 
 אז אני יכול ללכת אחורה, ולהרחיב על הנושא. 
 ואני רואה את גרג למונד עכשיו. 
 אז אתם רואים את הרעיון שכשאתם מנווטים במידע ככה, נכנסים פנימה, יוצאים החוצה, בחזרה פנימה, ושוב החוצה, אתם לא מחפשים, אתם לא גולשים. 
 אתם בעצם עושים משהו קצת שונה. 
 זה משהו באמצע, ואנחנו חושבים שזה משנה את הדרך שבה אפשר להשתמש במידע. 
 אז אני רוצה להרחיב על הנושא קצת משהו שהוא קצת משוגע. 
 מה שעשינו פה זה לקחת את כל העמודים של ויקיפדיה וקיצרנו אותם לסיכום קטן. 
 אז הסיכום הכיל רק תקציר קטן וסמליל שיראה מאיזה נושא המאמר הגיע. 
 אני מראה כאן רק את 500 העמודים הפופולריים ביותר בוויקיפדיה כאן. 
 אבל אפילו בתצוגה הצרה הזו, אפשר לעשות הרבה דברים. 
 מייד מבינים מהם הנושאים העיקריים שהכי פופולריים בוויקיפדיה. 
 אני אבחר בממשל. 
 עכשיו שבחרתי בממשל, אני יכול לראות שהקטגוריות של וויקיפדיה שהכי מתייחסות לנושא הן איש השנה של מגזין טיים. 
 אז זה ממש חשוב מפני שזו תובנה שלא נמצאת באף דף של וויקיפדיה. 
 אפשר לראות את התובנה הזו רק כשיוצאים החוצה ורואים את כולם. 
 כשמתמקדים במאמר ספציפי, אני יכול להתמקד ברעיון של איש השנה של מגזין טיים, ולהעלות את כולם. 
 וכשמביטים בכולם, אני יכול לראות שרובם מגיעים מהממשל. חלק הגיעו ממדעים. חלק, אבל פחות, מעסקים. הנה הבוס שלי. ואחד הגיע ממוזיקה. 
 ומה שמעניין, שבונו הוא גם זוכה פרס TED. 
 אז אנחנו יכולים לעבור, לקפוץ, ולבחון את כל זוכי פרס TED. 
 אז אתם רואים, אנחנו מנווטים ברשת בפעם הראשונה כאילו זו באמת רשת, ולא מדף לדף. אבל בהפשטה גדולה יותר. 
 אז אני רוצה להראות לכם משהו נוסף. שאולי יפתיע אתכם. 
 אני רק מראה כאן את אתר הניו יורק טיימס. 
 אז Pivot, האפליקציה הזו - אני לא רוצה לקרוא לה דפדפן, זה באמת לא דפדפן, אבל אפשר לראות איתה דפי רשת - ואנחנו מביאים את טכנולוגית הזום הזו לכל דף אינטרנט ככה. 
 אז אני יכול ללכת אחורה, ולקפוץ בחזרה לחלק מסויים. 
 והסיבה שזה חשוב היא, שרק על ידי צפייה בדפי אינטרנט בשיטה הזו, אני יכול להביט בכל הסטוריית הגלישה באותה דרך. 
 אז אני יכול לההתמקד במה שעשיתי בזמן מסויים. 
 הנה, לדוגמה, כל המצב של ההדגמה שכרגע הצגתי. 
 ואני בערך יכול להריץ שוב דברים שעשיתי מוקדם יותר היום. 
 ואם אני רוצה לקחת צעד אחורה אני יכול להביט בהכל, אני יכול לבחון את כל ההסטוריה אולי לפי הסטוריית החיפוש שלי. כאן עשיתי חיפוש קצת משוחד, חיפשתי את Bing, וכאן את מעבדת Pivot. 
 ומכאן, אני יכול להתמקד בדפי האינטרנט ופשוט לפתוח אותם שוב. 
 זו מטאפורה אחת שהשתמשנו בה פעמים רבות. ובכל מקרה היא הפכה את השלם לגדול מחלקי המידע שממנו הורכב. 
 אז עכשיו, בעולם, אנחנו חושבים על מידע כעל מין קללה. 
 אנחנו מדברים על הקללה של עומס יתר של מידע. 
 אנחנו מדברים על טביעה במידע. 
 מה אם נוכל בעצם להפוך את זה ולהפוך את הרשת, כך שבמקום מדבר אחד לבא אחריו, נתרגל לרעיון של ללכת מהרבה דברים להרבה דברים, וליכולת לראות תבניות שאחרת היו נסתרות ? 
 אם נעשה את זה, אז במקום להיות לכודים במידע, נוכל באמת להפיק מידע. 
 ובמקום להתעסק רק במידע, נוכל לשאוב ידע. 
 ואם נקבל את הידע, אז אולי נוכל אפילו למצוא חוכמה. 
 אז עם זאת, אני מודה לכם 


http://www.ted.com/talks/lang/he/james_cameron_before_avatar_a_curious_boy.html
הסרטים עתירי התקציב של ג'יימס קמרון יוצרים עולמות דמיוניים העומדים בפני עצמם. בהרצאה אישית זו, הוא חושף כיצד כילד הוא הוקסם מהפנטסטי -- מקריאת מדע בדיוני ועד צלילה לעומק הים -- וכיצד לבסוף זה הניע את ההצלחה של שוברי הקופות שלו "הנוסע השמיני", "שליחות קטלנית", "טיטאניק" ו- "אווטר".
adventure,entertainment,film,nature,oceans,storytelling,technology,writing
785
ג'יימס קמרון: לפני אווטר... ילד סקרן
 גדלתי על דיאטה סדירה של מדע בדיוני. 
 לתיכון הגעתי באמצעות האוטובוס שעה לכל כיוון בכל יום. 
 ותמיד הייתי שקוע בספר, ספר מדע בדיוני, אשר לקח את המחשבות שלי לעולמות אחרים, וסיפק, באופן סיפורי, את יצר הסקרנות הבלתי נלאה שהיה לי. 
 ואתם יודעים, הסקרנות ההיא נתגלתה גם בעובדה שבכל זמן בו לא הייתי בבית-הספר הייתי ביער, מטייל ולוקח "דגימות", צפרדעים ונחשים וחרקים ומי בריכה, ומביא אותם חזרה, בוחן אותם תחת המיקרוסקופ. 
 אתם יודעים, הייתי ממש חנון מדעים. 
 אבל זה היה במטרה לנסות ולהבין את העולם, להבין את גבולות האפשר. 
 ונראה היה שהאהבה שלי למדע בדיוני למעשה השתקפה בעולם הסובב אותי, כיוון שמה שהתרחש, זה היה בסוף שנות ה-60, היינו בדרך אל הירח, חקרנו את מעמקי האוקיינוסים. 
 ז'אק קוסטו נכנס לסלון שלנו עם תוכניותיו המדהימות שהראו לנו בעלי-חיים ומקומות ועולם מופלא שלפני כן, לא יכולנו באמת לדמיין. 
 אז, נראה היה שזה הדהד עם כל הפן הבדיוני של זה. 
 ואני הייתי אמן. 
 יכולתי לשרטט. יכולתי לצייר. 
 ונוכחתי שבגלל שלא היו משחקי מחשב והרוויה הזו של סרטי אנימציה ממוחשבת וכל התמונות בנוף התקשורתי, הייתי חייב ליצור את התמונות האלה בראשי. 
 אתם יודעים, כולנו עשינו זאת, כמו ילדים החייבים לקרוא ספר, ובאמצעות התיאור של הסופר להעלות משהו על מסך הקולנוע שבראשנו. 
 וכך, תגובתי לזה הייתה לצייר, לשרטט ייצורים זרים, עולמות זרים, רובוטים, ספינות-חלל, כל הדברים האלה. 
 נתפסתי אינספור פעמים בשיעור מתמטיקה משרבט מאחורי ספר-הלימוד. 
 כלומר, היצירתיות הייתה חייבת לבוא לידי ביטוי באופן כלשהו. 
 ודבר מעניין קרה, התוכניות של ז'אק קוסטו ריגשו אותי ממש לגבי העובדה שהיה עולם זר כאן על כדור-הארץ. 
 יכול להיות שאני לא באמת אגיע לעולם זר בספינת חלל, מתישהו בעתיד. זה היה מוטל בספק רב. 
 אבל לעולם ההוא באמת יכולתי להגיע, בדיוק כאן על כדור-הארץ, שהיה עשיר ואקזוטי כמו כל מה שדמיינתי מקריאת ספרים אלה. 
 אז, החלטתי שאני אהיה צוללן בגיל 15. 
 והבעיה היחידה עם זה הייתה שגרתי ביישוב קטן בקנדה, 600 מייל מהאוקיינוס הקרוב ביותר. 
 אך לא נתתי לזה להרתיע אותי. 
 הצקתי לאבי עד שלבסוף הוא מצא חוג צלילה בבאפלו, ניו-יורק, ממש מעבר לגבול ממקום מגורינו. 
 ולמעשה הוכשרתי בבריכה בימק"א באמצע החורף בבאפלו, ניו-יורק. 
 ולא ראיתי את האוקיינוס, אוקיינוס אמיתי, במשך שנתיים נוספות, עד שעברנו לקליפורניה. 
 מאז, בזמן שעברו 40 שנה, ביליתי כ-3,000 שעות מתחת למים, ו-500 שעות מתוכן היו בצוללות. 
 ולמדתי שהסביבה של מעמקי האוקיינוס, ואף האוקיינוסים הרדודים, כל-כך עשירים בצורות-חיים מדהימות שהם באמת מעבר לדמיוננו. 
 דמיונו של הטבע הוא כל-כך חסר גבולות בהשוואה לדמיון האנושי הזעום שלנו. 
 עדיין, עד עצם היום הזה, אני משתאה לנוכח מה שאני רואה כשאני יוצא לצלילות אלה. 
 ורומן האהבים שלי עם האוקיינוס ממשיך, וחזק כפי שהיה תמיד. 
 אבל, כשבחרתי קריירה, בתור מבוגר, היה זה עשיית סרטים. 
 וזו נראתה הדרך הטובה ביותר ליישב את הדחף שהיה לי לספר סיפורים, עם הדחפים שלי ליצור תמונות. 
 ובתור ילד תמיד ציירתי ספרי קומיקס, וכו'. 
 אז, עשיית סרטים הייתה הדרך לשלב תמונות וסיפורים ביחד. וזה היה הגיוני. 
 וכמובן הסיפורים שבחרתי לספר היו סיפורי מדע בדיוני" "שליחות קטלנית", "הנוסע השמיני", ו-"מצולות". 
 ועם הסרט "מצולות", שילבתי את אהבתי למעמקי הים וצלילה, עם עשיית סרטים. 
 אז, אתם יודעים, מיזוג שתי התשוקות האלו. 
 משהו מעניין יצא מ-"מצולות", שכדי לפתור בעייה סיפורית ספציפית בסרט ההוא, שהייתה ליצור מין יצור מים נוזלי, ממש אימצנו את האנימציה הממוחשבת. 
 והתוצאה הייתה הדמות רכת-המשטח הראשונה, באנימציה ממוחשבת שאי פעם הייתה בסרט. 
 ואף כי הסרט לא הניב רווחים, בקושי החזיר את ההשקעה, עליי לומר, הייתי עד למשהו מדהים, והוא שהקהל, הקהל הגלובלי, היה מהופנט ע"י הדבר הזה שנראה כמו קסם. 
 אתם יודעים, זהו החוק של ארתור קלארק שכל טכנולוגיה מתקדמת מספיק לא ניתנת להבחנה מקסם. 
 הם צפו במשהו קסום. 
 וזה ריגש אותי עד מאוד. 
 וחשבתי, "וואו, זה משהו שצריך לאמץ אותו לתוך אמנות הקולנוע". 
 כך, עם "שליחות קטלנית 2", שהיה הסרט הבא שלי, לקחנו את זה הרבה יותר רחוק. 
 בעבודה עם ILM, יצרנו את בחור המתכת הנוזלית בסרט ההוא. ההצלחה הייתה תלויה בהצלחתו של האפקט. 
 וזה עבד. ויצרנו קסם שוב. והייתה לנו אותה התוצאה עם הקהל. למרות שעשינו קצת יותר כסף עם הסרט ההוא. 
 אז, מתיחת הקו בין שתי נקודות האלו של נסיון, הביאו לכך שזה מתעתד להיות עולם חדש לחלוטין, זה היה עולם חדש לחלוטין של יצירתיות עבור אמני סרטים. 
 אז, הקמתי חברה עם סטן וינסטון, חברי הטוב סטן וינסטון, שהיה מעצב היצורים והאיפור העיקרי בזמנו, וקראו לה "דיגיטל דומיין". 
 והתפישה של החברה הייתה שנזנק מעבר לתהליכים האנלוגיים של מדפסות אופטיות וכו', ונלך היישר לייצור דיגיטלי. 
 וממש עשינו זאת וזה העניק לנו יתרון תחרותי לזמן מה. 
 אך מצאנו את עצמנו מאחור באמצע שנות ה-90 בתחום העיצוב של יצורים ודמויות שלמעשה למטרה זו הקמנו את החברה. 
 אז, כתבתי יצירה בשם "אווטר", אשר נועדה לפרוץ באופן מוחלט את גבולות של האפקטים הויזואליים, של אפקטים של אנימציה ממוחשבת, מעבר לקיים עם דמויות אנושיות המביעות רגשות באופן מציאותי אשר נוצרות באנימציה ממוחשבת, והדמויות הראשיות יהיו כולן באנימציה ממוחשבת והעולם יהיה באנימציה ממוחשבת 
 והגבולות ייפרצו. ונאמר לי ע"י האנשים בחברה שלי שלא נהיה מסוגלים לעשות זאת למשך זמן מה. 
 אז, דחפתי את זה למגירה, ועשיתי איזה סרט אחר על ספינה גדולה ששוקעת. 
 אתם יודעים, הלכתי ומכרתי את זה לאולפנים כ-"רומיאו ויוליה על ספינה". זה הולך להיות רומן אפי, סרט מלא בתשוקה. 
 בלבי, מה שרציתי לעשות זה לצלול להריסות האמיתיות של "טיטאניק". 
 וזו הסיבה שעשיתי את הסרט. 
 וזאת האמת. עכשיו, האולפנים לא ידעו את זה. 
 אך אני שכנעתי אותם. אמרתי, "אנחנו הולכים לצלול להריסות. אנחנו הולכים לצלם אותם במציאות. 
 נשתמש בזה בפתיחה של הסרט. 
 זה יהיה ממש חשוב. זה יהיה חומר שיווקי מעולה". 
 ושכנעתי אותם לממן משלחת. 
 נשמע מטורף. אבל זה חוזר לנושא של איך הדמיון שלנו יוצר מציאות. 
 כי ממש יצרנו מציאות בה שישה חודשים מאוחר יותר מצאתי את עצמי בצוללת רוסית שני מיילים וחצי בעומק האוקיינוס האטלנטי הצפוני, צופה בטיטאניק האמיתית דרך אשנב צפייה, 
 לא סרט, לא אייץ'-די, אלא באמת. 
 עכשיו, זה הדהים אותי. 
 וזה הצריך הכנה רבה, היינו חייבים לבנות מצלמות ופנסים וכל מיני דברים. 
 אך, עלה בדעתי כמה שהצלילה הזאת, צלילות העומק האלו היו כמו משימה בחלל. 
 אתם יודעים, היכן שזה היה מאוד טכני, וזה צרך כמות עצומה של תכנון. 
 אתה נכנס לכזה תא, אתה יורד לסביבה כזאת חשוכה ועויינת היכן שאין תקווה להצלה אם אינך יכול לחזור בכוחות עצמך. 
 וכזה חשבתי, "וואו. אני כאילו חי בסרט מדע בדיוני. 
 זה ממש מגניב". 
 וכך, ממש נדבקתי בחיידק המחקר במעמקי האוקיינוס. 
 כמובן, הסקרנות, המרכיב המדעי שבזה. זה היה הכל. זו הייתה הרפתקאה, זו הייתה סקרנות. זה היה דמיון. 
 וזה היה נסיון שהוליווד לא יכלה לתת לי. 
 כי, אתם יודעים, יכולתי לדמיין יצור ויכולנו ליצור אפקט ויזואלי עבורו. אך לא יכולתי לדמיין את מה שראיתי דרך החלון ההוא. 
 בזמן שיצאנו לכמה מהמסעות הבאים שלנו ראיתי יצורים בנקבים הידרותרמיים ולפעמים דברים שמעולם לא ראיתי, לפעמים דברים שאיש לא ראה מעולם, שלמעשה לא תוארו ע"י המדע באותה עת בה ראינו ושיקפנו אותם. 
 אז, לגמרי נדהמתי מזה, והייתי חייב לעשות יותר. 
 וכך, הגעתי למעשה להחלטה מתוך סקרנות. 
 לאחר ההצלחה של "טיטאניק", אמרתי, "בסדר, אני הולך להשהות את העבודה הסדירה שלי כבמאי הוליוודי, ואני הולך להיות חוקר במשרה מלאה לזמן מה". 
 וכך, התחלנו לתכנן את המסעות האלה. 
 ומצאנו את עצמנו בביסמארק, חוקרים אותה עם רכבים רובוטיים. 
 חזרנו להריסות הטיטאניק. 
 לקחנו רובוטים קטנים שיצרנו אשר כרכו סיב אופטי. 
 והרעיון היה להיכנס פנימה ולעשות סקירה פנימית של הספינה ההיא, מה שמעולם לא נעשה. 
 איש מעולם לא הסתכל בתוך ההריסות. לא היה לאיש את האמצעים לכך. אז יצרנו טכנולוגיה לעשות זאת. 
 אז, אתם יודעים, הנה אני כאן עכשיו, על סיפון הטיטאניק, יושב בצוללת, ורואה בחוץ קרשים שנראים מאוד כמו זה, היכן שידעתי שניגנה הלהקה. 
 ואני מנחה רכב רובוטי קטן דרך מסדרון הספינה. 
 כשאני אומר, אני מתפעל אותו, אך מוחי נמצא בתוך הרכב. 
 הרגשתי כמו הייתי נוכח פיזית בתוך הריסות הטיטאניק. 
 וזה היה נסיון הדה ז'ה וו הסוריאליסטי ביותר שהיה לי אי פעם, כיוון שידעתי לפני שביצעתי פנייה מה יהיה שם לפני שאורות הרכב חשפו את זה, כיוון שהלכתי בסט במשך חודשים בזמן שעשינו את הסרט. 
 והסט היה מבוסס כהעתק מדויק של תוכנית הספינה. 
 אז, זו הייתה כזו חוויה בלתי נשכחת לחלוטין. 
 וזה ממש גרם לי להבין שחווית ההימצאות במרחק שיכולים להיות לך ממש כאלה אווטרים רובוטיים, ואז המודעות שלך מוזרקת לתוך הרכב, לתוך צורת הקיום האחרת. 
 זה היה ממש ממש עמוק. 
 ואולי הצצה קטנה למה שיכול לקרות כמה עשורים בעתיד כשיהיו לנו גופים סייבורגיים לצורכי מחקר או למטרות אחרות בכל-מיני עתידים פוסט-אנושיים שאני יכול לדמיין, כאוהד מדע-בדיוני. 
 אז, לאחר שעשיתי את המסעות האלה, והתחלתי ממש להעריך את מה שיש שם למטה, כמו נקבי האוקיינוס העמוקים היכן שהיו בעלי-חיים ממש מדהימים. הם בעקרון חייזרים ממש פה על כדור הארץ. 
 הם חיים בסביבה של כימוסינתזה. 
 הם לא שורדים בעזרת מערכת המתבססת על אור השמש, כמונו. 
 וכך, אתה רואה בעלי-חיים שחיים ליד זרמי מים בטמפרטורה של 500 מעלות צלזיוס. 
 אתה חושב שלא יכול להיות שהם קיימים. 
 באותה עת התעניינתי מאוד גם במדעי החלל, שוב, זו ההשפעה של מדע-בדיוני, כילד. 
 ומצאתי את עצמי מעורב בקהילת החלל, ממש מעורב עם נאס"א, יושב בועדת הייעוץ של נאס"א, מתכנן משימות חלל אמיתיות, הולך לרוסיה, הולך לפרוטוקולים הביורפואיים של הקוסמונאוטים, וכל מיני דברים כאלה, ממש לטוס לתחנת החלל הבינלאומית עם מערכות הצילום התלת-מימדיות שלנו. 
 וזה היה מרתק. 
 אבל מה שעשיתי בסופו של דבר היה להביא את מדעני החלל איתנו למעמקים. 
 ולקחת אותם למטה כך שתהיה להם גישה אסטרוביולוגים, מדעני כדור-הארץ, אנשים שהתעניינו בסביבות הקיצוניות האלה, לקחת אותם למטה לנקבים, ולתת להם לראות, ולקחת דגימות ולבדוק מכשירים, וכן הלאה. 
 אז, הנה עסקנו בעשיית סרטים תיעודיים, אך למעשה עסקנו במדע, ולמעשה עסקנו במדע החלל. 
 סגרתי לגמרי את המעגל בין להיות אוהד מדע-בדיוני, אתם יודעים, בתור ילד, ולעשות את הדברים האלו במציאות. 
 ואתם יודעים, לאורך הדרך במסע הזה של גילוי, למדתי הרבה מאוד. 
 למדתי רבות על מדע. אך, למדתי רבות גם על מנהיגות. 
 עכשיו אתם חושבים שבמאי חייב להיות מנהיג, מנהיג של, קברניט הספינה, וכל הדברים האלה. 
 לא באמת למדתי על מנהיגות עד שעשיתי את המסעות האלה. 
 כיוון שהייתי חייב, בנקודה מסוימת, לומר, "מה אני עושה כאן בחוץ? 
 מדוע אני עושה את זה? מה יוצא לי מזה?" 
 אנחנו לא עושים כסף בסרטים הארורים האלה. 
 אנחנו בקושי מחזירים את ההשקעה. אין בזה תהילה. 
 אנחנו חושבים שנעלמתי בין "טיטאניק" ו-"אווטר" ושהברקתי את ציפורניי במקום כלשהו, יושב על החוף. 
 עשיתי את כל הסרטים האלה, כל הסרטים התיעודיים האלה עבור קהל מאוד מצומצם. 
 ללא תהילה, ללא זוהר, ללא כסף. מה אתה עושה? 
 אתה עושה זאת למען המשימה עצמה, למען האתגר -- והאוקיינוס הוא הסביבה המאתגרת ביותר שיש, עבור הריגוש שבגילוי, ועבור הקשר המוזר שנוצר כשקבוצה קטנה של אנשים יוצרת צוות מלוכד. 
 כיוון שעשינו את הדברים האלה עם 10-12 אנשים שעבדו שנים בכל פעם. לפעמים 2-3 חודשים רצופים בים. 
 ובקשר הזה, אתה מבין שהדבר החשוב ביותר הוא הכבוד שאתה רוחש להם ושהם רוחשים לך, שביצעת משימה שאינך יכול להסביר למישהו אחר. 
 כשאתה חוזר לחוף ואומר, "היינו חייבים לעשות כך, והסיב האופטי, והכוונון, והזה וההוא, כל הטכנולוגיה של זה, והקושי, היבט הביצוע האנושי של עבודה בים, אתה לא יכול להסביר זאת לאנשים. זה הדבר הזה שאולי יש לשוטרים, או אנשים בקרב שחוו משהו יחד והם יודעים שהם לעולם לא יוכלו להסביר את זה. 
 זה יוצר קשר, קשר של כבוד. 
 אז, כשחזרתי לעשות את הסרט הבא שלי, שהיה "אווטר", ניסיתי ליישם את אותו העקרון של מנהיגות שאתה מכבד את הצוות שלך, ואתה מרוויח את הכבוד שלהם בתמורה. 
 וזה ממש שינה את הדינמיקה. 
 אז, הנה שוב הייתי עם צוות קטן, בארץ לא נודעת עושה את "אווטר", ממציא טכנולוגיה חדשה שלא התקיימה קודם לכן. 
 מרגש באופן מדהים. 
 מאתגר באופן מדהים. 
 והפכנו למשפחה, במהלך תקופה של ארבע שנים וחצי. 
 וזה שינה לחלוטין את הדרך בה אני עושה סרטים. 
 אז, אנשים העירו לגבי איך, טוב, אתם יודעים, הבאת בחזרה את ייצורי האוקיינוס ושמת אותם על כוכב הלכת פנדורה. 
 עבורי זו הייתה יותר דרך בסיסית לעשות עסקים, התהליך עצמו, שהשתנה כתוצאה מכך. 
 אז, מה אנחנו יכולים להוציא מכל זה? 
 אתם יודעים, מהם השיעורים שנלמדו? 
 טוב, אני חושב שהראשון במעלה הוא סקרנות. 
 זהו הדבר העוצמתי ביותר ברשותך. 
 דמיון הוא כוח שיכול לממש מציאות. 
 והכבוד של הצוות שלך חשוב יותר מכל זרי הדפנה בעולם. 
 ישנם במאים צעירים באים אלי ואומרים, "תן לי עצה כדי לעשות זאת". 
 ואני אומר, "אל תגביל את עצמך. 
 אנשים אחרים יעשו זאת עבורך, אל תעשה זאת לעצמך, אל תהמר כנגד עצמך. וקח סיכונים". 
 לנאס"א יש משפט שהם אוהבים: "הכשלון אינו אפשרות". 
 אבל הכשלון חייב להיות אפשרות באמנות ובמחקר, כי זו קפיצה מתוך אמונה. 
 ואין מאמץ חשוב שדרש חידוש שנעשה ללא סיכון. 
 אתה חייב להיות מוכן לקחת את הסיכונים האלו. 
 אז, זו המחשבה אשר איתה אני אשאיר אתכם, שבמה שלא תעשו, הכשלון הוא אפשרות, אך לא הפחד. תודה. 


http://www.ted.com/talks/lang/he/bill_gates.html
ב- TED2010, ביל גייטס מגלה את תחזיותיו לעתיד האנרגיה של העולם, מתאר את הצורך ב"ניסים" כדי למנוע אסון עולמי ומסביר מדוע הוא תומך בסוג שונה לחלוטין של כור גרעיני. המטרה הנחוצה? אפס פליטת פחמנים גלובאלית עד 2050.
business,energy,global issues,invention,science,technology
767
ביל גייטס על אנרגיה : ממציאים אל עבר האפס!
 אני אדבר היום על אנרגיה ואקלים 
 וזה עשוי להיראות מעט מפתיע, משום ש- המשרה המלאה שלי בקרן עוסקת בעיקר בחיסונים ובזרעים לגבי הדברים שעלינו להמציא ולספק כדי לסייע לשני מיליארד העניים ביותר לחיות חיים טובים יותר 
 אבל אנרגיה ואקלים, מאוד מאוד חשובים לאנשים אלו למעשה, הרבה יותר חשוב מאשר לכל אחד אחר בעולם 
 מזג האויר המתדרדר , משמעותו ששנים רבות היבולים שלהם לא יצמחו יהיה יותר מידי גשם, לא מספיק גשם דברים ישתנו באופן שהסביבה השברירית שלהם, פשוט לא תוכל לתמוך. 
 וזה מוביל לרעב, זה מוביל לחוסר ודאות וזה מוביל לחוסר מנוחה 
 אז, שינויי מזג אויר יהיו נוראיים בעבורם 
 כמו כן מחיר האנרגיה מאוד חשוב עבורם 
 למעשה, אם הייתם יכולים לבחור רק דבר אחד להורדת מחירו כדי לצמצם עוני, בלי שום ספק, תבחרו באנרגיה. 
 מחיר האנרגיה, ירד במשך הזמן 
 בעצם, אוכלוסיות מתקדמות מבוססות על התקדמות בתחום האנרגיה 
 מהפכת הפחם תרמה למהפכה התעשייתית ואפילו בשנות ה1900, ראינו ירידה מאוד מהירה במחירו של החשמל ולכן יש לנו מקררים, מזגנים אנחנו יכולים לייצר מוצרים מודרניים ולעשות הרבה דברים 
 אם כך, אנחנו במצב מעולה עם חשמל בעולם העשיר. 
 אבל, ככל שאנחנו מוזילים את זה -- ובאו נשאף להוזלה פי שתים עלינו להכיר במגבלה חדשה המגבלה הזו קשורה לדו תחמוצת הפחמן 
 דו תחמוצת הפחמן מחמם את העולם, והמשוואה לגבי דו תחמוצת הפחמן היא למעשה מאד פשוטה. 
 אם נסכום את דו תחמוצת הפחמן שנפלטת, זה מוביל לעלייה בטמפרטורה, והעלייה בטמפרטורה מובילה לכמה תופעות מאוד שליליות. ההשפעות על מזג האוויר ואולי גרוע מכך, השפעות עקיפות, מערכת קשרי הגומלין האקולוגית אינה יכולה להסתגל לשינויים מהירים אלו, וכך אנחנו מקבלים התמוטטות של המערכת האקולוגית. 
 עכשיו, הכמות המדוייקת המחושבת מגידול מסויים של דו תחמוצת הפחמן, לאיזו טמפרטורה זה יביא והיכן יהיו ההשפעות החיוביות יש בזה חוסר ודאות מסויים אבל לא ממש גדול 
 ובהחלט יש אי-ודאות לגבי עד כמה שליליות תהיינה ההשפעות. אבל הן תהינה רעות באופן קיצוני. 
 שאלתי את טובי המדענים לגבי זה, מספר פעמים, האם באמת אנחנו צריכים לרדת, קרוב לאפס? 
 האם לא נוכל לקצץ בחצי או ברבע? 
 התשובה היא ש-עד שלא נגיע קרוב לאפס הטמפרטורה תמשיך לעלות 
 ולכן זהו אתגר גדול. 
 זה מאוד שונה מלומר אנחנו משאית בגובה4 מטר שמנסה להדחס תחת גשר בגובה 3 מטר, ואנחנו יכולים, איכשהו להשתחל מתחת. 
 זה משהו שחייב להגיע לאפס. 
 עכשיו, אנחנו מוציאים הרבה דו תחמוצת הפחמן מידי שנה, למעלה מ26 מיליארד טונות. 
 לכל אמריקאי.כ- 20 טון לאנשים במדינות עניות, זה פחות מטון אחד. 
 בממוצע כ- 5 טונות לכל אדם על פני כדור הארץ. 
 ואיכשהו עלינו לעשות שינויים שיורידו את זה לאפס. 
 זה עולה בעקביות. 
 ואלה רק שינויים כלכליים שונים שמיישרים איכשהו את העקומה, ולכן, אנחנו צריכים לשנות מגידול מתמיד לנפילה, ונפילה כל הדרך אל האפס. 
 למשוואה הזו יש ארבע גורמים משפיעים, מעט כפל אז, יש לך את הדבר הזה מצד שמאל, דו תחמוצת הפחמן , שאתה רוצה לאפס, וזה יתבסס על מספר אנשים, השירותים, בהם משתמש כל אדם, בממוצע האנרגיה הנחוצה בממוצע, עבור כל שירות, והפחמן הדו חמצני שנפלט לכל יחידת אנרגיה. 
 אז בוא נבחן כל אחד מהגורמים ונראה איך לרדת לאפס. 
 ככל הנראה, אחד מהמספרים האלה יהיה חייב להגיע די קרוב לאפס. 
 עכשיו כמו שלמדנו באלגברה בתיכון, אבל בואו נעיף מבט. 
 קודם כל יש לנו אוכלוסיה. 
 כיום העולם מונה 6.8 מליארד אנשים. 
 שעומדת להגיע לכ-תשע מליארד איש. 
 עכשיו, אם נעשה עבודה מצויינת בחיסונים חדשים, ביטוחי בריאות ושירותי בריאות פוריים, נצליח להקטין זאת ככל הנראה בכ-10 או 15 אחוזים, בזמן שאנחנו רואים עלייה של בערך 1.3. 
 הגורם השני השירותים שאנחנו משתמשים. 
 זה מקיף את הכל האוכל שאנחנו אוכלים, ביגוד, טלויזיה, חימום. 
 כל אלה דברים מאוד טובים ולהפטר מהעוני, משמע לספק את כל השירותים האלה לכמעט כל אחד עלי אדמות. 
 וזה דבר מעולה שהמספרים האלה עולים. 
 בעולם העשיר, אולי המליארד העליון, נוכל כנראה לקצץ ולהשתמש בפחות, אבל בכל שנה, בממוצע המספרים האלה, יילכו ויעלו כך, למרות הכול, זה יותר מיוכפל השירותים הניתנים עבור כל אדם. 
 כאן, יש לנו שירות מאוד בסיסי. האם יש לך תאורה בבית כדי שתוכל לקרוא את שיעורי הבית, 
 למעשה לילדים האלה אין, הם צריכים לצאת החוצה ולקרוא את שיעורי הבית שלהם תחת תאורת הרחוב. 
 כעת, יעילות , היא האנרגיה עבור כל שירות וכאן לבסוף יש לנו בשורות. 
 יש לנו משהו שלא עולה. 
 באמצעות כמה המצאות וכמה שיטות חדישות לייצור תאורה עבור דרך סוגי מכוניות שונים, שיטות שונות לבניית מבנים. ישנם הרבה שירותים שאנחנו יכולים לגרום לאנרגיה, עבור אותו שירות, לרדת באופן די משמעותי, 
 כמה שירותים מסוימים אפילו מצליחים להקטין ב- 90 אחוז. 
 יש שירותים אחרים, כמו איך לייצר דשנים, או איך לעשות תובלה אוירית שם המקום לשיפור הוא הרבה הרבה יותר נמוך. 
 אם כך, אחרי הכול, אם נהיה אופטימיים, אנחנו עשויים לקבל הקטנה פי 3 או אולי פי 6 
 אבל, עבור אותם שלושה גורמים ראשונים עברנו מ26 מליארד, ל-במקרה הטוב, אולי 13 מליארד טון, וזה עדיין לא יביא קיטון 
 אז בואו נסתכל על הגורם הרביעי זה הולך להיות גורם מפתח-- וזה כמות הפחמן הדו חמצני, הנפלט עבור כל יחידת אנרגיה. 
 והשאלה היא האם אכן ניתן להביא את זה לאפס? 
 אם אתה שורף פחם, לא. 
 אם אתה שורף גז טבעי, לא. 
 כמעט בכל דרך שאנו מייצרים חשמל היום, מלבד אנרגיה מתחדשת וגרעינית, נפלט פחמן דו חמצני. 
 ולכן, מה שיהיה עלינו לעשות ברמת העולמית הוא ליצור מערכת חדשה. 
 אז בעצם אנחנו צריכים ניסים באנרגיה. 
 כשאני משתמש במונח "נס", אני לא מתכוון למשהו בלתי אפשרי 
 המיקרופרוססור הוא נס, המחשב האישי הוא נס. 
 האינטרנט והשירותים שלו הם נס 
 אז, האנשים כאן נטלו חלק ביצירה של הרבה ניסים 
 בדרך כלל אין לנו תאריך יעד להשיג נס עד לתאריך מסויים. 
 בדרך כלל, אנחנו בערך עומדים מהצד, חלק מגיע וחלק לא . 
 זהו המקרה, בו צריכים לנהוג במלוא המהירות ולהשיג נס בלוח זמנים שהוא די צפוף 
 חשבתי לי, איך אני יכול לתפוס את זה ? 
 האם יש איזה איור טיבעי איזושהי הדגמה שתלכוד לאנשים את הדימיון כאן ? 
 חשבתי על שנה שעברה, כשהבאתי יתושים, ואיכשהו אנשים נהנו מזה. 
 זה ממש גרם להם להתחבר לרעיון,ש - אתם יודעים, יש אנשים שחיים עם יתושים. 
 אז לגבי אנרגיה, כל מה שיכולתי לחשוב עליו, היה 
 החלטתי ששחרור של גחליליות תהיה תרומתי לסביבה כאן השנה. 
 אז יש לנו כאן מהטבע גחליליות 
 נאמר לי שהן לא עוקצות, יתכן שהן אפילו לא תעזובנה את הצנצנת. 
 ישנם, כל מיני סוגי פתרונות גימיקיים כמו זה, אבל הם לא באמת מסתכמים להרבה. 
 אנחנו זקוקים לפתרונות, אחד או כמה, בסדר גודל שלא יאמן ומהימנות שלא תיאמן ולמרות שיש הרבה כיוונים שאנשים מחפשים אני רואה רק חמישה שיכולים להשיג את המספרים הגדולים. 
 השמטתי את גאות הים, גיאותרמי, היתוך, דלק ביולוגי 
 הם יכולים לתרום משהו ואם הם ישתפרו יותר ממה שאני מצפה, משמעותית אבל נקודת המפתח שלי כאן שיהיה עלינו לעבוד על כל אחד מהחמש ואנחנו לא יכולים להתיאש מהם בגלל שהם נראים מרתיעים משום שכולם כוללים אתגרים משמעותיים 
 בואו נסתכל בהתחלה על שריפת דלק מאובנים גם שריפת פחם וגם שריפת גז טבעי 
 מה שעינו לעשות כאן נראה אולי פשוט, אבל זה לא וזה לקחת את כל דו תחמוצת הפחמן אחרי הבעירה בעת שהוא יוצא דרך הארובה לדחוס את זה, לייצר נוזל, לשים אותו באיזשהו מקום ולקוות שיישאר שם 
 יש לנו פיילוט שמבצע את זה עד רמה של 60-80 אחוז אבל להגיע עד למאת האחוזים, זה מאד מורכב ולהסכים היכן אותם כמויות של דו תחמוצת פחמן יאוחסנו יהיה קשה אבל הכי קשה כאן הוא נושא הטווח הארוך 
 מי יכול להיות בטוח 
 מי יכול לערוב למשהו, שמילולית, פי מליארדים יותר גדול מאיזשהו סוג של אשפה שניתן להעלות על הדעת במונחי אטומים או מונחים אחרים 
 זהו נפח עצום 
 ולכן זה קשה 
 השני, האטום 
 גם לו, שלוש בעיות עקריות העלות גבוהה, במיוחד בארצות בעלות רגולציה גבוהה. הנושא של בטיחות. להיות בטוח ששום דבר לא יכול להשתבש. וזה קשה כאשר יש את כל אותם מפעילים אנושיים, לודא שהדלק לא ישמש לנשק. 
 ואז מה עושים עם הפסולת? 
 ולמרות שהיא לא מאד גדולה, ישנם חששות רבים לגביה. 
 הציבור צריך לחוש נינוח לגביה. 
 ואכן שלוש בעיות מאד קשות שיתכן שהן פתירות, ולכן יש לעבוד עליהן 
 את שלושת האחרונות מתוך החמש קיבצתי ביחד. 
 זה מה שאנשים מכנים מקורות אנרגיה מתחדשת 
 ואכן, למרות שזה משמח שהן לא צורכות דלק - יש למקורות מספר חסרונות 
 אחת היא צפיפות האנרגיה המתקבלת בטכנולוגיות הללו היא באופן דרמאטי פחות מאשר בתחנת כח. 
 אלו הן חוות אנרגיה, כך שמדובר בהרבה קילומטרים רבועים. פי אלפים יותר מה שאפשר לדמיין כתחנת כח נורמאלית 
 וכן אלו מקורות שאינם רציפים 
 השמש לא זורחת כל היממה, השמש לא מאירה בכל יום ובדומה, הרוח לא נושבת כל הזמן 
 וכך, אם אתה מסתמך על מקורות אלו יש למצוא איזו שהיא דרך לקבל אנרגיה באותן תקופות זמן שהיא אינה זמינה 
 יש כאן אתגר גדול של עלויות ישנם אתגרים בתחום ההולכה לדוגמא, נניח שמקור האנרגיה מחוץ למדינה שלך לא רק שצריך את הטכנולוגיה אלא שגם צריך לעסוק בסיכון שהאנרגיה מגיעה ממקום אחר 
 ולבסוף בעית האחסון 
 וכדי להבהיר סדרי גודל, עברתי וסקרתי את כל סוגי הסוללות המיוצרות למכוניות, למחשבים, לטלפונים, לפנסים, לכל מטרה והשויתי לכל כמות האנרגיה החשמלית שהעולם צורך ומה שמצאתי הוא שכל הסוללות שאנחנו מייצרים היום יכולות לאגור פחות מעשר דקות של כל האנרגיה 
 ולכן למעשה אנחנו זקוקים לפריצת דרך גדולה כאן משהו שעתיד להיות פי מאה יותר טוב מהגישה שיש לנו עתה 
 זה לא בלתי אפשרי, אבל זה לא משהוא מאד קל 
 זה מה שמופיע כשמנסים לקבל מקור שאינו רציף שיהיה נניח 20 או 30 אחוז מהתצרוכת 
 אם אתה סומך על זה באה אחוז אתה זקוק לסוללה ניסית שלא תיאמן 
 עכשיו, איך ניתן להתקדם בנושא? מה הגישה הנכונה 
 זה פרויקט מנהטן? מהו הדבר שיוביל אותנו לשם 
 טוב, זקוקים לחברות רבות שיעבדו על זה, מאות 
 בכל אחד מאותם חמישה נתיבים אנו זקוקים לפחות למאה אנשים 
 ורבים מהם, תסתכל עליהם ותאמר אלה משוגעים. וזה טוב 
 ואני חושב שכאן, בקבוצת TED, יש הרבה אנשים שכבר מנסים להשיג את זה 
 לביל גרוס יש מספר חברות, בינהן אחת בשם אי סולר יש לה טכנולוגיה תרמו-סולארית מעולה 
 וינוד קסלה משקיע בתריסרי חברות שעושות דברים גדולים ויש להן אפשרויות מעניינות ואני מנסה לעזור לתמוך בזה 
 נתן מאירוולד ואני אכן תומכים בחברה שאולי באופן מפתיע נוקטת בגישת הגרעין 
 ישנן מספר המצאות בתחום הגרעין: מודולריות, נוזל. 
 והחדשנות באמת נעצרה בתעשיה זו מזה זמן. כך שהרעיון הוא שיש כמה רעיונות טובים מסתובבים אינה כה מפתיעה 
 הרעיון של טרהפאואר הוא שבמקום לשרוף חלק מהאורניום האחוז האחד המכונה U235 החלטנו, בואו נשרוף את ה- 99 אחוז, את U238. 
 זה סוג של רעיון משוגע. 
 העובדה היא שאנשים דברו על זה מזה זמן רב אך מעולם לא יכלו לבצע סימולציה אם זה יעבוד או לא וכמו התגלות של מחשבי על שאפשר לבצע סימולציה ולראות, כן עם גישה נכונה לחומר נראה שזה עשוי לעבוד 
 ובגלל ששורפים את 99 האחוזים שיפרנו בגדול את פרופיל העלות 
 אתה שורף למעשה את הפסולת ומנצל אותה כדלק כל השאריות של הכורים של היום 
 כך שבמקום לטפל בפסולת מנצלים אותה.זה דבר גדול 
 זה מכלה את האורניום תוך צריכתו כמו סוג של נר 
 אתה רואה שימוש מתכלה לפעמים נקרא: כור גל נוסע 
 במונחי דלק, זה באמת פותר את הבעיה 
 יש לי כאן תמונה של מקום בקנטאקי 
 אלו השאריות, ה99 אחוז משם לקחו את החלק שהם שורפים עכשיו ולכן זה נקרא אורניום מדולל 
 זה יתדלק את ארצות הברית למאות שנים 
 ופשוט על ידי סינון מי ים בדרך שאינה יקרה יהיה מספיק דלק עד סוף ימיו של כדור הארץ 
 אתם יודעים, ישנם עדין הרבה הרבה אתגרים לפנינו אבל זוהי רק דוגמא מתוך מאות על מאות של רעיונות שעלינו לקדם 
 בואו נחשוב איך עלינו למדוד את עצמנו 
 איך צריכה להיראות "התעודה" 
 בואו נסתכל על היעד ואז נסתכל על תקופת הביניים. 
 יעד 2050. שמעתם הרבה אנשים מדברים על 80 אחוזי הפחתה. 
 ואכן זה מאד חשוב שנגיע לשם. 
 ושעשרים האחוז ישמשו עבור מה שהולך במדינות העניות, עדיין מעט חקלאות. בתקוה שניקינו את ענף היערנות, מלט. 
 כדי להגיע לאותם שמונים אחוז המדינות המפתחות, כולל מדינות כמו סין יצטרכו לשנות את תחנות הכח לחלוטין 
 הציון הנוסף הוא האם פיתחנו את טכנולוגית האפס פליטה האם הפצנו אותה בכל המדינות המפותחות ואנחנו בתהליך להביא אותה למקום אחר 
 זה מאוד חשוב 
 זהו גורם מפתח כדי לייצר את אותה "תעודה" 
 אז איך צריכה התעודה של 2020 להיראות? 
 אכן, שוב, עליה להכיל את שני הגורמים. 
 עלינו לעבור שוב על גורמי היעילות ולהתחיל לקבל הפחתות. ככול שנזהם פחות כך תפחת כמות דו תחמוצת הפחמן, ולכן תפחת הטמפרטורה. 
 אך בכמה דרכים הציון שנקבל שם עבור דברים שנעשה שלא יביאו אותנו עד להפחתה הגדולה שווים ואולי פחותים מעט מאשר האחרים מהו החלק של ההמצאה שהיא פריצת הדרך 
 אותן פריצות דרך שעלינו לקדם בשיא המהירות ואפשר למדוד את זה במונחי חברות פרויקטי פיילוט, תקנות שונות שהשתנו 
 יש הרבה ספרים נהדרים שנכתבו על זה 
 הספר של אל גור, "הבחירה שלנו" והספר של דוד מק'קיי, "אנרגיה בת קיימא בלי האויר החם." 
 הם באמת עוברים על הנושא ומייצרים מסגרת כך שאפשר לדון בנושא בהרחבה משום שאנו זקוקים לתמיכה רחבה בזה 
 יש הרבה שצריך להתחבר 
 וזו היא משאלה 
 משאלה מאד קונקרטית שאנחנו נשקיע בטכנולוגיה הזו 
 לו נתתם לי רק משאלה אחת ל50 השנים הבאות יכולתי לבחור מי יהיה הנשיא יכולתי לבחור חיסון, משהו שקרוב לליבי, או הייתי יכול לבחור בזה זה חצי מהעלות בלי דו תחמוצת הפחמן בהמצאה זאת המשאלה בה הייתי בוחר 
 זו האחת עם ההשפעה הגדולה ביותר. 
 אם לא נקבל את המשאלה הזו החלוקה בין אלו שחושבים לטווח הקצר ולטווח הארוך תהיה נוראה, בין ארצות הברית לסין, בין מדינות עניות לעשירות ורוב חייהם של 2 מיליארד יורעו 
 אז מה עלינו לעשות? 
 מה אני מבקש מכם לצעוד קדימה ולהוביל 
 אנחנו צריכים להשיג יותר מענקי מחקר 
 כאשר מדינות מתכנסות במקום כמו קופנהגן עליהם לדון לא רק בדו תחמוצת הפחמן 
 עליהם לדון באג'נדה זו של ההמצאות ותהיו המומים מהרמה הנמוכה עד כדי גיחוך של ההוצאות על הגישות היצירתיות הללו 
 אנחנו אכן צריכים את תמריצי השוק, מס דו תחמוצת הפחמן, מגבלות וסחר משהו שיקח את המחיר ויאותת איתו 
 עלינו להפיץ את המסר 
 עלינו לקיים את הדיאלוג באופן יותר הגיוני, יותר מובן כולל הצעדים הננקטים על ידי הממשלה 
 זו משאלה חשובה, אך לדעתי ברת השגה 
 תודה רבה 
 תודה רבה 
 כריס אנדרסון: תודה לך, תודה רבה. 
 תודה רבה רק כדי שאבין יותר לגבי טרהפאואר, נכון -- אני מתכוון, קודם כל, האם תוכל לתת לי מושג באיזה סדר גודל ההשקעה מדובר? 
 ביל גייטס: כדי לייצר את התוכנה, קנה את מחשב העל שכור את המדענים הדגולים - מש שעשינו שזה רק עשרות מליונים ואם פעם נבדוק את החמרים שלנו על גבי כור רוסי כדי להבטיח שהחמרים פועלים תקין אז יסתכם הכל במאות מליונים 
 הדבר הקשה הוא לבנות את הכור שיהווה פיילוט למצוא כמה מליארדים, למצוא את המחוקק, לאתר את המקום שיבנה בפועל את הכור הראשון שם 
 ברגע שהראשון נבנה, ופועל כמו בפרסומת...... ברור כשמש, בגלל הנתונים הכלכליים, צפיפות האנרגיה הם כל כך שונים מכורים כפי שהם מוכרים כיום 
 כריס אנדרסון: כדי להבין נכון יש צורך בבינוי עמק באדמה משהו כמו עמוד אנכי של דלק אטומי מסוג זה של אורניום מדולל ואז מתחיל התהליך מלמעלה והוא פועל לפי מטה? 
 ב.ג: אכן. כיום תמיד מתדלקים את הכור ויש לך הרבה אנשים והרבה בקרים שעלולים להשתבש הדבר הזה שאתה פותח ומכניס ומוציא חמרים זה לא טוב 
 ולכן אם יש לך דלק מאד זול שאתה יכול לצרוך 60 שנה תחשוב על זה כמו בול עץ שים אותו בלי כל אותם סיבוכים 
 והוא פשוט יושב שם ומתכלה במשך שישים שנה ואז הוא נגמר 
 כ.א: זה תחנת כח גרעינית שפותרת את בעית הפסולת של עצמה 
 ב.ג: טוב, ובכל זאת מה קורה עם הפסולת? אתה יכול להשאיר אותה שם -- יהיה הרבה פחות פסולת בגישה הזו -- ואז אתה יכול לקחת את זה להכניס לכור אחר ולשרוף 
 ואנחנו מתחילים מכך שלוקחים פסולת גרעינית שקיימת היום, שיושבת בבריכות קירור או אחסנה יבשה בחביות זה הדלק שלנו להתחלה 
 כך שהדבר שהיה בעיה עבור הכורים ההם הוא מה שמזין את הכורים שלנו ומפחיתים את הנפח של הפסולת באופן דרמאטי כאשר משתמשים בדרך עיבוד זו 
 כ.א. אבל כשאתה משוחח עם אנשים סביב העולם לגבי האפשרויות כאן 
 היכן רוב ההתענינות בלעשות משהו עם זה? 
 ב.ג: לא בחרנו במקום מסויים, ויש כל מיני חוקי סודיות מענינים לכל מה שקשור ונקרא גרעיני וקיבלנו הרבה התענינות אנשי החברה שהיו ברוסיה בהודו בסין פגשתי את המזכיר לעניני אנרגיה כאן שוחחנו איך זה מתחבר לתכניות האנרגיה 
 כך שאני אופטימי. אתה יודע, הצרפתים והיפנים עשו עבודה 
 זה אחד המשתנים בעבודה שנעשתה 
 זו התקדמות חשובה אבל זה כמו כור מהיר והרבה מדינות בנו אותם כך שכל מי שבנה כור מהיר הוא מועמד להיות הראשון במקום בו יבנה אחד 
 כ.א.: לדעתך מה לוח הזמנים? ההיתכנות שמשהו כזה אכן יתבצע? 
 ב.ג.: אנחנו צריכים עבור אחת מתחנות הכח הגדולות האלה שהיא מאד זולה, יש לנו 20 שנה לתכנן ואז 20 שנה לבצע. 
 זה סוג של תאריך יעד שהמודלים הסביבתיים הצביעו על כך שעלינו לעמוד בו. 
 ואתה יודע טרהפאואר, אם דברים יתקדמו כשורה, שזו משאלה של רבים יכולה בקלות לעמוד בכך 
 ויש, לשמחתנו כעת תריסרי חברות אנחנו צריכים שזה יהפוך למאות אשר במקביל אם הפתוח המדע שלהן יתקדם אם המימון של כור פיילוט ילך טוב הם יכולים להתחרות על כך 
 והכי טוב שרבים יצליחו משום שאז אפשר להשתמש בתערובת של הדברים 
 אנחנו בהחלט זקוקים לכך שאחת תצליח 
 כ.א: במונחים של קנה מידה גדול ושינויים אפשריים האם זה הגדול ביותר שאתה מודע אליו? 
 ב.ג. פריצת דרך בתחום האנרגיה הוא הדבר החשוב ביותר 
 זה היה כך גם ללא הבעיות של איכות הסביבה אבל בעיות איכות הסביבה רק מעצימים את זה מאד 
 בתחום הגרעין יש עוד ממציאים 
 אתה יודע, אנחנו לא מודעים לעבודות שלהם כפי שמכירים את שלנו אבל אנשי המודולים, שם הגישה שונה לגמרי. 
 יש שם סוג של כור נוזלי שנראה קצת קשה אבל אולי הם אומרים זה עלינו 
 וכן הלאה, יש גם אחרים אבל היופי בזה הוא שמולקולה של אורניום מכילה פי מיליון אנרגיה מאשר למשל, מולקולת פחם, כך שאם אתה יכול להתמודד עם החסרונות שהם בעיקר הקרינה טביעות הרגל והעלות, הפוטנציאל במונחים של השפעה על הארץ ודברים נוספים הוא כמעט רמה בפני עצמה 
 כ.א.: ואם זה לא יעבוד, אז מה? 
 האם נצטרך לנקוט באמצעי חירום כדי לשמור על הטמפרטורה על כדור הארץ יציבה? 
 ב.ג.: אם נגיע למצב הזה זה כמו שאכלת יותר מדי, ואתה עומד לקבל התקפת לב ואז לאן תלך? אולי תזדקק נתוח לב או משהו 
 ישנו תחום מחקר המכונה הנדסת גיאוגרפיה שהוא טכנולוגיות שונות להאט את ההתחממות כדי "לקנות" זמן של 20 או 30 שנה ולקבל את תוצאות הפעולה המשותפת 
 כרגע, זו רק פוליסת ביטוח 
 שאתה מקוה שלא תצטרך 
 מספר אנשים טוען שלא צריך אפילו לעבוד על פוליסת הבטוח משום שזה עלול לגרום לעצלנות תמשיך לאכול משום שתדע שניתוח לב יהיה שם להציל אותך 
 אני לא בטוח מה חכם, כשנתונה חשיבות הבעיה אב יש שם את דיונים של הגיאו-הנדסה לגבי האם צריך לשים את זה בכיס האחורי למקרה שהדברים יקרו מהר יותר או שההמצאה תפותח באיטיות רבה מהצפוי 
 כ.א.: ספקני אקלים: האם יש לך משפט או שנים לומר להם איך תוכל לשכנע אותם שהם טועים 
 לרוע המזל, הספקנים מגיעים במחנות שונים 
 אלו שמעלים טענות מדעיות הם מעטים 
 האם הם אומרים שיש היזון חוזר שלילי שקשורים לעננים שמקזזים דברים 
 יש מעט, ממש מעט דברים שהם יכולים בכלל לומר יש סכוי אחד למליון של הדברים 
 הבעיה העקרית שיש כאן הוא כמו סוג של איידס 
 אתה עושה את הטעות היום ומשלם עליה הרבה יותר מאוחר 
 כך שכשיש לך כל מיני סוגים של בעיות דחופות הרעיון של סבל היום ורווח מאוחר ואיכשהו כאב לא ידוע למעשה הדוח של אי פי סי סי, שלא בהכרח התרחיש הגרוע יקרה ויש אנשים בעולם העשיר שמסתכלים על אי פי סי סי ואומרים: או קי, זה לא כצעקתה 
 למעשה החלק של חוסר הבהירות הוא שצריך להדריך אתנו לעבר הזה 
 אבל החלום שלי, שאם אפשר לעשות את זה כלכלי ולעמוד במגבלות דו תחמוצת הפחמן אזי הספקנים יאמרו או קי לא אכפת אם זה לא מונע דו תחמוצת פחמן אני מקוה שזה כן ימנע דו תחמוצת פחמן נראה לי שאקבל את זה משום שזה יותר זול ממה שהיה קודם 
 כ.א.: וכך וה תהיה תגובתך לטיעון של ביורן לומברג שאם בבסיס תזרז ותשקיע כל המאמץ בפתרון בעית דו תחמוצת הפחמן זה יעלים את כל שאר המטרות שלך לנסות לחסל עוני בעולם, מלריה וכן הלאה זה בזבוז מטופש של האמצעים בעולם, לשים כסף בכוון זה כשיש דברים טובים יותר שאפשר לעשות 
 ב.ג.: ההוצאה הממשית על החלק של מחקר ופתוח נניח שארה"ב צריכה להוציא 10 מליארד דולר לשנה בנוסף על הנוכחי זה לא כזה דרמאטי 
 זה לא צריך להלקח מדברים אחרים 
 על הדברים שמשקיעים בהם הון עתק, על זה, אנשים הגיוניים יכולים לחלוק כשיש משהו שהוא לא כלכלי ומנסים לממן אותו זה, נראה לי, ברובו בזבוז 
 אלא אם כן אתה מאד קרוב ומממן את עקומת הלמידה וזה עומד להיות מאד זול. אני מאמין שצריך לנסות דברים נוספים שטמון בהם פוטנציאל להיות פחות יקרים בהרבה 
 אם החלופה שנכנסים אליה היא, בואו נהפוך את האנרגיה לסופר יקרה ואז העשיר יוכלו להרשות את זה לעצמם 
 כוונתי, כולנו כאן יכולים לשלם פי חמש עבור האנרגיה שלנו בלי לשנות את סגנון החיים 
 האסון הוא לאותם שני מליארד 
 ואפילו לומבורג השתנה 
 ה"שטיק" שלו עכשיו הוא מדוע המחקר והפתוח לא נדונים יותר 
 הוא עדיין, בגלל העבר שלו עדיין מזוהה עם מחנה הספקנים אבל הבין שזהו מחנה די שומם ולכן הוא מעלה את שאלת המחקר והפתוח 
 ויש שרשור של משהו שהוא ראוי 
 נושא המחקר והפתוח. זה טרוף עד כמה מעט מממנים את זה 
 ובכן ביל, אני מניח שאני מדבר בשם רוב האנשים כאן, כשאני אומר, אני מאוד מקווה שהמשאלה שלך תתגשם. תודה רבה לך. 
 ביל גייטס: תודה לכם. 


http://www.ted.com/talks/lang/he/tom_wujec_build_a_tower.html
טום ווג'ק מציג תוצאות מחקר מפתיע ומעמיק על "אתגר המרשמלו" - תרגיל בניית-צוות פשוט המורכב ממקלות ספגטי, כמטר של נייר דבק ומרשמלו. מי יכול לבנות את המגדל הגבוה ביותר מהמרכיבים הללו? ולמה דווקא קבוצה מפתיעה אחת תמיד מביסה את הממוצע?
business,collaboration,culture,design,entertainment,psychology
837
טום ווג'ק: בנה מגדל, בנה צוות
 לפני כמה שנים, כאן ב- TED, פיטר סקילמן הציג אתגר עיצוב בשם אתגר המרשמלו. 
 הרעיון מאוד פשוט. ארבעה אנשים צריכים לבנות את המבנה הגבוה ביותר מ- 20 מקלות ספגטי, מטר של נייר דבק, מטר של חוט ומרשמלו. 
 המרשמלו חייב להיות בפסגה. 
 למרות שזה נראה מאוד פשוט, למעשה, זה מאוד קשה, מכיוון שזה מכריח אנשים לשתף פעולה במהירות. 
 ואני חשבתי שזה רעיון מעניין, ושילבתי את האתגר הזה בסדנת עיצוב. 
 וזו הייתה הצלחה עצומה. 
 ומאז, ניהלתי כ- 70 סדנאות עיצוב ברחבי העולם עם סטודנטים, מעצבים וארכיטקטים, אפילו מנהלי הטכנולוגיה של ה-50 החברות הגדולות, ויש משהו באתגר הזה שמעלה לפני השטח תובנות עמוקות על הטבע של שיתוף פעולה, והייתי רוצה לשתף אתכם בכמה מהתובנות הללו. 
 אז, בדרך כלל, רוב האנשים מתחילים בניסיון להבין את המשימה. 
 הם מדברים על המשימה, ומנסים להבין איך יראה המבנה, הם רבים על שליטה וכוח, 
 ואז הם מקדישים זמן לתכנון וארגון. הם משרטטים ומניחים את הספגטי 
 ומקדישים את מירב זמנם לחיבור המקלות למבנים הולכים וגדלים, 
 עד שלבסוף, ממש רגע קצר לפני שתם הזמן, מישהו מוציא את המרשמלו, ובעדינות מניח אותו בפסגת המגדל, הם לוקחים צעד אחורה, וטה-דה! הם מתפעלים מהעבודה שלהם. 
 אבל מה שבאמת קורה, ברוב המקרים, זה שה- "טה-דה" הופך ל- "או-או", בגלל שהמשקל של המרשמלו גורם לכל המבנה להתעקם ולהתמוטט. 
 אז יש כמה אנשים שיש להם הרבה יותר רגעי "או-או" מאחרים, ובין הגרועים ביותר נמצאים בוגרי בתי ספר למנהל עסקים. 
 הם משקרים, מרמים ודעתם מוסחת, והם מייצרים מבנים עלובים למדי. 
 וכמובן שיש צוותים להם יש הרבה יותר מבני "טה-דה", ובין הצוותים הטובים ביותר, נמצאים בוגרי גן הילדים. 
 וזה די מדהים. 
 כמו שפיטר אומר, לא רק שהם בונים את המבנים הגבוהים ביותר, אלא גם את המבנים המעניינים ביותר. 
 אז השאלה שנשאלת היא: איך זה יכול להיות? למה? מה מיוחד בהם? 
 ופיטר אוהב להגיד, "אף אחד מהילדים לא מבזבז זמן בניסיון להיות מנכ"ל ספגטי בע"מ". נכון. 
 הם לא מבזבזים זמן על מאבקי שליטה וכוח. 
 אבל ישנה עוד סיבה. 
 הסיבה היא שתלמידי מנהל עסקים מאומנים למצוא דרך אחת נכונה, כן. 
 ואז הם מוציאים אותה לפועל. 
 ואז מה שקורה, כאשר הם מניחים את המרשמלו על הפסגה, נגמר הזמן, ואז מה קורה? 
 יש משבר. 
 נשמע מוכר? נכון. 
 מה שילדי הגן עושים אחרת זה שהם מתחילים עם המרשמלו, והם בונים אבות-טיפוס, הנבנים אחד על השני, כל הזמן משאירים את המרשמלו בפסגה, וכך יש להם, לאורך הדרך, מספר רב של אפשרויות לתקן אבות-טיפוס לקויים. 
 מעצבים יזהו סוג כזה של שיתוף פעולה, כתמצית ההליך החוזר . 
 ועם כל גרסה, הילדים מקבלים משוב מיידי על מה עובד ומה לא. 
 אז היכולת לשחק עם אבות-טיפוס היא חיונית, אבל בואו נבחן איך צוותים אחרים מתפקדים. 
 הממוצע עבור רוב האנשים הוא כחצי מטר. תלמידי מנהלי עסקים, בערך חצי מכך, עורכי דין, מעט יותר טוב, אבל לא הרבה יותר, ילדי גן, טוב יותר מרוב המבוגרים. 
 למי התוצאות הטובות ביותר? 
 ארכיטקטים ומהנדסים, תודה לאל. 
 מטר אחד זה המבנה הגבוה ביותר שאני ראיתי. 
 למה? בגלל שהם מבינים שמשולשים ותבניות גיאומטריות המחזקות את עצמן הם המפתח לבניית מבנים יציבים. 
 אז מנכ"לים, מעט יותר טוב מהממוצע. אבל כאן זה נהייה מעניין. 
 אם מצרפים לצוות מנהל אדמיניסטרטיבי הם משתפרים בצורה משמעותית. 
 זה לא יאומן. אתם יודעים, אתם מביט סביב ואומר לעצמך, "הקבוצה הזו הולכת לנצח". 
 אתה יכול לדעת מראש. למה? 
 מכיוון שיש להם כישורים מיוחדים של סיוע. 
 הם מנהלים את התהליך, הם מבינים את התהליך. 
 וכל צוות שמנהל ושם לב היטב לעבודה ישפר את הביצועים של הצוות בצורה משמעותית. 
 כישורים מיוחדים וכישורי סיוע, והשילוב מוביל להצלחה. 
 מתוך עשרה צוותים בתחרות ממוצעת לשישה בערך יהיו מבנים עומדים. 
 וניסיתי משהו מעניין. 
 חשבתי לעצמי, בוא נגדיל את ההימור. 
 אז הצעתי כפרס תוכנה בשווי 10,000 דולר לקבוצה המנצחת. 
 מה אתם חושבים קרה לצוותי העיצוב הללו? 
 מה הייתה התוצאה? 
 הנה מה שקרה. אפילו קבוצה אחת לא סיימה עם מבנה עומד. 
 אם צוות היה בונה מבנה של 2 ס"מ, הוא היה יכול לזכות בפרס. 
 זה מעניין שלסיכון גבוה יש השפעה כה משמעותית. 
 נתנו את האתגר פעם נוספת לאותם סטודנטים. 
 מה אתם חושבים שקרה הפעם? 
 עכשיו, הם מבינים את החשיבות של אבות-טיפוס. 
 אז הפעם הקבוצה עברה מהביצועים הגרועים ביותר לטובים ביותר. 
 הם ייצרו את המבנים הגבוהים ביותר בזמן הקצר ביותר. 
 אם כך, אנחנו יכולים להסיק מסקנות עמוקות על הטבע של תמריצים והצלחה. 
 ניתן לשאול: למה שמישהו יבזבז זמן וייצור את אתגר המרשמלו? 
 והסיבה היא, אני עוזר לבנות כלים דיגיטליים ותהליכים שעוזרים לצוותים לבנות מכוניות ומשחקי וידאו ואפקטים ויזואליים. 
 ואתגר המרשמלו עוזר לאנשים לזהות הנחות-מוצא סמויות 
 מכיוון שבכנות, לכל פרוייקט יש מרשמלו. 
 האתגר מספק חוויה משותפת, שפה משותפת, עמדה משותפת לבניית אב-טיפוס נכון. 
 וזה הערך שבחוויה, של אתגר כה פשוט. 
 ואלו מכם שמעוניינים, אולי ירצו לבקר ב- marshmallowchallenge.com. 
 זהו בלוג בו תוכלו ללמוד איך לבנות את אתגר המרשמלו. 
 יש שם הוראות מפורטות. 
 יש שם דוגמאות מטורפות מרחבי העולם איך אנשים משנים את המערכת. 
 יש גם שיאי עולם. 
 ומוסר ההשכל המרכזי, אני מאמין, הוא שעיצוב הוא באמת ספורט מגע. 
 הוא דורש גיוס של כל החושים למטלה, ויישום של יכולות החשיבה, ההרגשה והעשייה הטובות ביותר כדי לעמוד באתגר. 
 ולפעמים, אב-טיפוס של החוויה הזו זה כל מה שנדרש כדי להעביר אותנו מרגע "או-או" לרגע "טה-דה". 
 וזה יכול לעשות את כל ההבדל. 
 תודה רבה. 


http://www.ted.com/talks/lang/he/michael_specter_the_danger_of_science_denial.html
טענות על חיסונים הגורמים לאוטיזם, פחד מפני מזון מהונדס, שגעון התרופות הצמחיות: כל אלה מצביעים על פחד הולך וגובר מפני מדע והיגיון, ולפעמים אף הכחשה שלהם. כך אומר מייקל ספקטר. הוא מזהיר שהמגמה הזו תוביל לאסון עבור הקידמה האנושית.
global issues,medicine,religion,science,writing
824
מייקל ספקטר: הסכנה בהכחשת המדע
 דמיינו שיש לנו מכונה, 
 מכונה מדליקה, בסגנון TED, מכונת זמן. 
 וכל אחד בחדר הזה חייב להיכנס אליה. 
 ואפשר ללכת קדימה, או אחורה, אבל אי אפשר להישאר במקום. 
 ומעניין אותי במה תבחרו, כי לאחרונה שאלתי חברים שלי את השאלה הזו, והם כולם רוצים לחזור לאחור. 
 אני לא יודע. הם רוצים לחזור לתקופה שלפני המכוניות, או טוויטר, או "כוכב נולד." 
 אני לא יודע. 
 אני משוכנע שיש איזו משיכה לנוסטלגיה, למשאלות לב. 
 ואני מבין את זה. 
 אני לא שייך לקבוצה הזאת, אני חייב לומר. 
 אני לא רוצה לחזור בזמן, ולא משום שאני הרפתקן, 
 זה משום שהאפשרויות בעולם, לא הולכות אחורה, אלא קדימה. 
 אז אני רוצה להיכנס למכונה וללכת קדימה. 
 זו אחת התקופות הטובות ביותר שהיו על פני כדה"א לפי כל מדד שתבחרו: בריאות, עושר, ניידות, הזדמנויות, ירידה בשכיחות מחלות. 
 מעולם לא היתה תקופה כזו. 
 הורי סבי וסבתי מתו לפני גיל 60. 
 הסבים שלי דחפו את המספר ל 70. 
 ההורים שלי מתקרבים לגיל 80. 
 אז כדאי מאוד שהספרה 9 תופיע בתחילת מספר המוות שלי. 
 אבל זה לא רק בהקשר לאנשים כמונו, הסיפור יותר גדול. 
 ילד שנולד היום בניו-דלהי יכול לצפות לתוחלת חיים כמו זו של האדם הכי עשיר שחי לפני 100 שנה. 
 תחשבו על זה. זה נתון מדהים. 
 ולמה זה נכון? 
 אבעבועות שחורות. הן הרגו מיליארדי אנשים בעולם. 
 הן עיצבו מחדש את הדמוגרפיה בגלובוס בדרך שאף מלחמה לא עשתה קודם לכן. 
 הן נעלמו. התאדו. 
 הבסנו אותן. פוף! 
 בעולם העשיר, מחלות שאיימו על מיליונים מאיתנו רק לפני דור, בקושי קיימות כיום. 
 דיפתריה, אדמת, פוליו... 
 מישהו בכלל יודע מה הדברים האלה? 
 חיסונים, רפואה מודרנית, היכולת שלנו להאכיל מיליארדי אנשים, אלה נצחונות השיטה המדעית. 
 ולדעתי השיטה המדעית, לנסות דברים, לראות אם הם עובדים, לשנות אותם כשלא, היא אחד ההישגים הגדולים של האנושות. 
 אז אלה החדשות הטובות. 
 לרוע המזל, אלה כל החדשות הטובות כי יש בעיות אחרות, והן הוזכרו פעמים רבות, 
 ואחת מהן היא שלמרות כל ההישגים שלנו, מיליארד אנשים הולכים לישון רעבים כל יום. 
 המספר הזה עולה בקצב מהיר, וזה מחפיר. 
 ולא רק זאת, השתמשנו בדמיון שלנו כדי לטנף את הגלובוס ביסודיות. 
 מים ראויים לשתייה, קרקע ראויה לעיבוד, יערות גשם, דלק, גז: הם נעלמים, וזה יקרה בקרוב, ואם לא נמציא לנו מוצא מתוך הבלגן הזה, אנחנו גם ניעלם. 
 אז השאלה היא: האם נוכל לעשות את זה? אני חושב שכן. 
 זה ברור שאנחנו יכולים לייצר מזון שיאכיל מילארדי אנשים מבלי לאנוס את הקרקע עליה הם חיים. 
 אנחנו יכולים לייצר אנרגיה שלא הורסת את העולם 
 אני מאמין בזה, זאת לא משאלת לב. 
 אבל הנה מה שמדיר שינה מעיני -- מעולם לא נזקקנו כ"כ לקידמה מדעית, מעולם 
 ומעולם לא היינו בעמדה להפיץ אותה נכונה, כפי שאנחנו יכולים היום. 
 אנחנו נמצאים על סף ארועים מדהימים, מדהימים בהרבה תחומים. ויחד עם זאת, לדעתי נצטרך לחזור לאחור מאות, 300 שנה, לפני תקופת ההשכלה, כדי למצוא זמן בו נלחמנו בקידמה, בו נלחמנו בדברים האלה יותר חזק, ביותר חזיתות, מאשר היום. 
 אנשים עוטפים את עצמם באמונות שלהם, והם עושים את זה כל כך חזק, עד שלא ניתן לשחרר אותם. 
 ואפילו האמת לא תשחרר אותם. 
 ותשמעו, כל אחד זכאי לדעה שלו, אפילו לדעה לגבי קידמה, 
 אבל אתם יודעים למה אתם לא זכאים? 
 אתם לא זכאים לעובדות שלכם. סליחה, זה לא. 
 וזה לקח לי קצת זמן להבין. 
 בערך לפני עשור כתבתי כתבה על חיסונים עבור ה"ניו יורקר," כתבה קצרה. 
 ונדהמתי לגלות התנגדות, התנגדות למה שהוא בעצם, אחרי הכל, הכלי היעיל ביותר בבריאות הציבור בהיסטוריה האנושית. 
 לא ידעתי מה לעשות, אז עשיתי מה שאני יודע, כתבתי כתבה והמשכתי הלאה. 
 ומיד לאחר מכן כתבתי כתבה על מזון מהונדס גנטית. 
 אותו הדבר, רק גדול יותר. 
 אנשים השתגעו. 
 אז כתבתי כתבה גם על זה, ולא יכולתי להבין למה אנשים חשבו שזה "מזון פרנקנשטיין," למה הם חשבו שהזזה של מולקולות בצורה מסויימת, במקום בצורה מקרית, היא פגיעה בטבע. 
 אבל, אתם יודעים, כתבתי את הכתבה והמשכתי הלאה. 
 כלומר, אני עיתונאי, 
 אנחנו מקלידים, מתייקים, יוצאים לאכול, זה בסדר. 
 אבל הסיפורים האלה הציקו לי, ולא יכולתי להבין למה, אבל בסוף הצלחתי. 
 וזה משום שהפנאטים האלה ששיגעו אותי בעצם לא היו פנאטים בכלל. 
 הם היו אנשים רגישים, משכילים, הגונים. 
 הם היו בדיוק כמו האנשים שיושבים כאן באולם. 
 וזה כל כך הציק לי... 
 אבל אז חשבתי, אתם יודעים, בואו נהיה כנים: 
 אנחנו נמצאים בנקודת זמן בה אין לנו את אותו היחס לקידמה שהיה פעם. 
 אנחנו מדברים עליה באופן אמביוולנטי. 
 אנחנו מדברים עליה באירוניה ועם מרכאות: "קידמה." 
 אוקיי, יש לכך סיבות ידועות. 
 איבדנו אמון במוסדות, בסמכות, ולפעמים אף במדע עצמו, ואין סיבה שזה לא יקרה. 
 אפשר לציין רק כמה שמות ואנשים יבינו. 
 צ'רנוביל, בופל, צ'לנג'ר, ויוקס, נשק המוני, שחיתות. 
 אתם יודעים, תבחרו את הרשימה שלכם. 
 ישנן שאלות וקשיים עם אנשים שבעבר האמנו שהם תמיד בסדר. אז תהיו ספקניים. 
 תשאלו שאלות, תדרשו הוכחות, תדרשו עדויות. 
 אל תקחו שום דבר כמובן מאליו. 
 אבל הנה העניין: כשנותנים לכם הוכחות, אתם צריכים לקבל אותן, ואנחנו לא כ"כ טובים בזה. 
 ואני חושב שהסיבה לכך היא שאנחנו נמצאים במגפת פחד כפי שמעולם לא ראיתי, ואני מקווה גם לא לראות. 
 לפי 12 שנה התפרסם סיפור, סיפור נוראי, שקישר בין מגפת האוטיזם לחיסון המשולש . 
 מאוד מפחיד. 
 טונות של מחקרים נעשו כדי לבדוק אם זה נכון. 
 ובצדק! זה עניין רציני. 
 הנתונים נאספו. 
 הנתונים הגיעו מארה"ב, מאנגליה, משוודיה, מקנדה, וכולם הראו את אותה התוצאה: אין מתאם, אין קשר בכלל בין השניים. 
 זה לא משנה, זה לא משנה כי אנחנו מאמינים באנקדוטות, אנחנו מאמינים במראה עינים, במה שאנחנו חושבים שאנחנו רואים, במה שמרגיש לנו אמיתי. 
 אנחנו לא מאמינים לערימת מסמכים מפקיד ממשלתי שמעביר לנו מידע, ואני מבין את זה, אני חושב שכולנו מבינים. 
 אבל אתם יודעים, 
 התוצאה הרסנית, 
 הרסנית, כי הנה עובדה: ארה"ב היא אחת המדינות היחידות בעולם בה שיעור החיסונים לחצבת נמצא בירידה. 
 זה מחפיר, ואנחנו צריכים להתבייש בעצמנו. 
 זה איום ונורא. 
 מה היה צריך לקרות כדי שנתנהג כך. 
 עכשיו, אני מבין את זה. אני מבין את זה. 
 כי, למישהו כאן יש חצבת? 
 האם מישהו בקהל ראה פעם אדם מת מאבעבעות? 
 זה לא קורה הרבה. 
 זה לא קורה במדינה הזאת בכלל, אבל זה קרה 160,000 פעמים בעולם בשנה האחרונה. 
 זה הרבה מאוד מקרי מוות מחצבת, 20 כל שעה. 
 אבל מכיוון שזה לא קרה כאן, אנחנו יכולים לא לחשוב על זה, ואנשים כמו ג'ני מקארת'י יכולים להסתובב ולהטיף לפחד ובערות מבמות בטלוויזיה כמו אלה של אופרה או לארי קינג. 
 והם יכולים לעשות זאת מכיוון שהם לא מבחינים בין מתאם לבין סיבתיות. 
 הם לא מבינים שהם נשמעים זהים, אבל הם כמעט אף פעם לא זהים. 
 וזה משהו שאנחנו צריכים ללמוד, ומהר. 
 הבחור הזה היה גיבור, ג'ונס סאלק. 
 הוא הסיר מעלינו את אחת המכות האיומות של האנושות. 
 אין פחד, אין ייסורים, פוליו, פוף! נעלם. 
 הבחור כאן באמצע, לא כ"כ גיבור. 
 שמו פול אופיט. 
 הוא פיתח חיסון נגד רוטה-וירוס עם חבורה של אנשים. 
 הוא מציל את החיים של 400, 500 אלף ילדים בכל שנה בעולם המתפתח. 
 די טוב, נכון? 
 כן, זה טוב, אבל פול מסתובב ומספר עד כמה החיסונים הם חשובים ושאנשים צריכים להפסיק להתבכיין. 
 והוא בעצם אומר את זה ככה. 
 אז פול הוא טרוריסט. 
 כשפול מדבר בשימוע ציבורי, הוא לא יכול להעיד ללא אבטחה עם נשק. 
 אנשים מתקשרים אליו הביתה כדי לומר לו שהם יודעים איפה הילדים שלו לומדים. 
 וכל זה למה? כי פול הכין חיסון. 
 אני לא צריך לומר זאת, אבל חיסונים הם הכרחיים. 
 קחו אותם, המחלה תחזור, מחלות איומות, וזה קורה. 
 יש לנו חצבת בארה"ב עכשיו. 
 וזה הולך ומחמיר, ובקרוב ילדים יתחילו למות מזה שוב, כי זה רק עניין של מספרים. 
 והם לא הולכים למות רק מחצבת. 
 מה בקשר לפוליו? בואו נידבק גם בזה. למה לא? 
 חברה ללימודים כתבה לי לפני שבועיים שהיא חושבת שאני קצת צורמני. 
 אף אחד לא אמר לי את זה לפני כן. 
 היא לא מתכוונת לחסן את הבן שלה נגד פוליו. בשום אופן. 
 בסדר. 
 למה? כי אין לנו פוליו. ואתם יודעים מה? 
 לא היה לנו פוליו במדינה אתמול. 
 היום, אני לא יודע, אולי בחור עלה על מטוס בלגוס הבוקר, והוא טס ללוס אנג'לס כרגע. 
 והוא עומד לנחות בעוד שעתיים ולשכור רכב, והוא הולך להגיע ללונג ביץ', ולהשתתף באחת הארוחות הנהדרות שTED עורכת הערב. 
 והוא לא יודע שהוא נדבק במחלה משתקת, וגם אנחנו לא נדע, כי כך פועל העולם. 
 עכשיו, אנחנו אוהבים לעטוף את עצמנו בשקרים. אנחנו מאוד אוהבים את זה. 
 כולם כאן לקחו ויטמינים בבוקר? 
 אכיניציאה, קצת אנטי-אוקסידנטים להתחיל את היום? 
 אני יודע שכן, כי מחצית מהאמריקאים עושים זאת כל יום. 
 הם לוקחים את זה ולוקחים תרופות אלטרנטיביות, וזה לא משנה כמה פעמים נגלה שהן חסרות תועלת. 
 הנתונים מראים זאת כל הזמן. 
 הן מכהות את השתן, לא הרבה מעבר לכך. 
 זה בסדר, אתם רוצים לשלם 28 מיליארד דולר לשתן כהה, 
 אני לגמרי אתכם. 
 שתן כהה. כהה. 
 למה אנחנו עושים את זה? למה אנחנו עושים את זה? 
 אני חושב שאני יודע, אנחנו שונאים את חברות התרופות הגדולות. 
 אנחנו שונאים את הממשלה. אנחנו לא מאמינים לה. 
 ואנחנו לא צריכים. מערכת הבריאות שלנו גרועה. 
 היא מתאכזרת למיליוני אנשים. 
 היא באופן מדהים קרה ומייסרת גם לאלה שיכולים לשלם עליה. 
 אז אנחנו בורחים מכל זה, ולאן? 
 אנחנו רצים לזרועותיו של קבוצת הפלצבו . 
 זה נהדר. אני מת על קבוצת הפלצבו. 
 אבל, אתם יודעים, זה באמת עניין רציני כי הדברים האלה הם בולשיט, ואנחנו מוציאים עליהם מיליארדי דולרים. 
 ויש לי כאן כל מיני עזרים קטנים. 
 שום דבר -- ג'ינקו - הונאה, אכיניציאה - הונאה, אקאי - אני אפילו לא יודע מה זה אבל אנחנו מבזבזים על זה מיליארדי דולרים וגם הוא הונאה. 
 ואתם יודעים מה? כשאני אומר את זה, אנשים צועקים עלי, והם אומרים, "מה אכפת לך? תן לאנשים לעשות 
 מה שעושה להם טוב." 
 ואתם יודעים מה? אתם טועים. 
 כי לי לא אכפת אם זה המזכיר של משרד הבריאות שאומר: "הממם, אני לא מתכוון לקבל את הנתונים של המומחים שלי בקשר לממוגרפיה," או אם זה איזה שרלטן שרוצה לטפל בחולי סרטן עם חוקן של קפה. 
 כשמתחילים ללכת בדרך בה אמונה וקסמים מחליפים עדויות ומדע, אתה מגיע למקום שאתה לא רוצה להיות בו. 
 אתה מגיע לתאבו מבקי מדרא"פ. 
 הוא הרג 400,000 מאנשיו בכך שהתעקש שסלק, שום ושמן לימון הם הרבה יותר יעילים מאשר תרופות אנטי-רטרו-ויראליות שאנחנו יודעים שיכולות להאט את התקדמות מחלת האיידס. 
 מאות אלפי מקרי מוות מיותרים במדינה שמגפת האיידס בה חמורה יותר מאשר בכל מדינה אחרת. 
 בבקשה, אל תגידו לי שאין השלכות לדברים האלה. 
 תמיד יש. תמיד יש השלכות. 
 עכשיו המגפה הכי טיפשית שעוברת עלינו עכשיו היא המלחמה האבסורדית הזאת בין המצדדים במזון מהונדס גנטית לבין האליטה האורגנית. 
 זה ויכוח אדיוטי. הוא חייב להסתיים. 
 זה ויכוח על מילים, על מטאפורות. 
 זאת אידאולוגיה, זה לא מדע. 
 כל דבר שאנחנו אוכלים, כל גרגר אורז, כל גבעול פטרוזיליה, כל כרוב ניצנים, שונו על-ידי האדם. 
 אתם יודעים, לא היו מנדרינות בגן-עדן. 
 לא היה מלון. 
 לא היו עצי חג המולד. אנחנו ייצרנו אותם. 
 אנחנו ייצרנו אותם במהלך 11,000 השנים האחרונות. 
 וחלק מזה הצליח, וחלק לא. 
 ונפטרנו מכל מה שלא הצליח. 
 היום אנחנו יכולים לעשות את זה באופן מדוייק יותר. ויש סיכונים, בטוח. אבל אנחנו יכולים להכניס משהו כמו ויטמין A לתוך אורז, וזה יכול לסייע למיליוני אנשים, מיליוני אנשים, להאריך את חייהם. 
 אתם לא רוצים לעשות את זה? 
 אני חייב לומר, אני לא מבין את זה. 
 אנחנו מתנגדים למזון מהונדס גנטית. 
 למה אנחנו עושים את זה? 
 התשובות שאני תמיד שומע הן: יותר מדי כימיקלים, חומרי הדברה, הורמונים, מונוקולטורה, אנחנו לא רוצים שדות ענקיים של יבול אחד, זה לא בסדר. 
 אנחנו לא רוצים שחברות יוציאו פטנט על חיים 
 אנחנו לא רוצים שהן תהיינה בעלים של זרעים. 
 ואתם יודעים מה התגובה שלי? 
 נכון, אתם צודקים. בואו נתקן את זה. 
 זה נכון, יש לנו בעיית מזון עצומה, אבל זה לא מדע. 
 אין לזה קשר למדע. 
 זה חוק, מוסר, פטנטים. 
 אתם יודעים שהמדע זה לא חברה. 
 זה לא מדינה. 
 זה אפילו לא רעיון. זה תהליך. 
 זה תהליך, ולפעמים הוא עובד ולפעמים לא, אבל הרעיון לא לתת למדע לעשות את התפקיד שלו בגלל שאנחנו פוחדים, הוא מאוד מחליש, והוא מונע ממיליוני אנשים לשגשג. 
 אתם יודעים, ב-50 השנים הבאות אנחנו נאלץ לגדל 70% יותר מזון מעכשיו, 70%. 
 ההשקעה הזאת באפריקה ב-30 השנים האחרונות. 
 מחפיר, מחפיר. 
 הם זקוקים לה, ואנחו לא נותנים להם. 
 ולמה? מזון מהונדס גנטית. 
 אנחנו לא רוצים לעודד אנשים לאכול בררה, כמו קסווה למשל. 
 קסווה נאכלת ע"י חצי מיליארד איש. 
 זה סוג של תפוח-אדמה. 
 זה רק קלוריות ריקות. זה גרוע. 
 אין בזה חומרים מזינים, אין בזה חלבון, ומדענים מהנדסים את כל זה לתוכו כרגע. 
 ואז אנשים יוכלו לאכול אותו ולא להתעוור. 
 ולא לרעוב, ואתם יודעים מה? 
 זה יהיה נחמד. זה לא יהיה מזון גורמה, אבל זה יהיה נחמד. 
 וכל מה שאני יכול לומר הוא: למה אנחנו נלחמים בזה? 
 בוא נשאל את עצמנו: למה אנחנו נלחמים בזה? 
 כי אנחנו לא רוצים להזיז כמה גנים? 
 זה בסה"כ הזזת גנים. זה לא כימיקלים. 
 זה לא קשור לטירוף שלנו עם הורמונים, להתעקשות שלנו לקבל מזון גדול יותר, טוב יותר, ייחודי. 
 זה לא קשור לקורנפלקס, זה ישאיר אנשים בחיים, והגיע הזמן שנתחיל להבין מה זה אומר. 
 כי, אתם יודעים מה? 
 אם לא נבין, אם נמשיך לפעול כפי שאנו פועלים היום, אנחנו אשמים במשהו שאנחנו לא רוצים להיות אשמים בו, קולוניאליזם של הייטק. 
 אין דרך אחרת לתאר את מה שקורה כאן. 
 זה אנוכי, זה מכוער, זה לא יאה לנו, ואנחנו באמת צריכים להפסיק עם זה. 
 אז אחרי שיחה כל-כך מלבבת, אתם יכולים לומר: "אז אתה עדיין רוצה להיכנס למכונת הזמן המגוחכת הזאת וללכת קדימה?" 
 בהחלט. בהחלט כן. 
 היא תקועה כרגע בהווה, אבל יש לנו הזדמנות מדהימה. 
 אנחנו יכולים לכוון אותה לאן שנרצה. 
 אפשר להזיז אותה לאן שנרצה, אנחנו צריכים לקיים את השיחות האלה, ואנחנו צריכים לחשוב, אבל כשניכנס לתוך מכונת הזמן ונצעד קדימה, נשמח שכך בחרנו. 
 אני יודע שאנחנו יכולים, וכמה שזה קשור אלי, זה משהו שהעולם זקוק לו עכשיו. 
 תודה רבה 
 תודה רבה. 


http://www.ted.com/talks/lang/he/eric_mead_the_magic_of_the_placebo.html
גלולות סוכר, זריקות של כלום -- מחקרים מראים שיותר משנצפה תרופות פלצבו באמת עובדות. בTEDMED, הקודם אריק מיד מבצע תעלול שיוכיח שאפילו כשאתם יודעים שמשהו אינו אמיתי, עדיין תוכלו להגיב אליו בעוצמה. 
entertainment,illusion,magic,medicine,science
792
אריק מיד: הקסם של תרופות הדמה 
 כבר זמן מה שאני מתעניין באפקט הפלצבו, מה שעשוי להראות מוזר כדבר שקוסם יתעניין בו, אלא אם אתם חושבים עליו באופן שאני חושב עליו, שהוא "דבר מזוייף שמישהו מאמין בו מספיק עד שהוא נעשה לדבר אמיתי." 
 במילים אחרות, לגלולות סוכר יש השפעה שניתנת למדידה, במחקרים מסוג מסויים, אפקט הפלצבו, רק בגלל שאנשים חושבים שמה שניתן להם הוא תרופתי או סוג כלשהו של... לטיפול בכאב, לדוגמה, אם הם מאמינים בזה מספיק, ישנה השפעה ניתנת למדידה בגוף, המכונה אפקט הפלצבו. 
 דבר מזויף נעשה לדבר אמיתי עקב התפיסה של מישהו אותו. 
 כדי שנבין זה את זה, אני רוצה להתחיל בלהראות לכם קסם בסיסי, תעלול קסמים פשוט מאד. 
 ואני הולך להראות לכם איך הוא פועל. זהו תעלול שנמצא בכל ספר קסמים לילדים מאז 1950, לפחות. 
 למדתי אותו מ Cub Scout Magic בשנות השבעים. 
 אעשה אותו לכבודכם ואז אסביר אותו. 
 ולאחר מכן אנסה להסביר למה הסברתי אותו. 
 ובכן, הנה מה שקורה. 
 הסכין, שאותו אתם יכולים לבחון; היד שלי, שאותה אתם יכולים לבחון. 
 אני רק הולך להחזיק את הסכין באגרוף שלי כך. 
 אפשיל את השרוול שלי לאחור. 
 וכדי לוודא שדבר לא נכנס או יוצא מהשרוול שלי אני הולך ללחוץ את פרק כף היד שלי ממש כאן. 
 כך אתם יכולים לראות שאין שלב בו משהוא יכול לנוע. כל עוד אני לוחץ שם דבר לא יכול להיכנס או לצאת מהשרוול שלי. 
 והסיבה לכך היא פשוטה למדי. 
 אני הולך לפתוח את ידי ובתקווה, אם הכל יעבוד, המשיכה החייתית הטהורה שלי תחזיק את הסכין. 
 למעשה, הוא מוחזק בחוזקה כזו שאני יכול לנענע אותו והסכין לא נופל. 
 דבר לא נכנס או יוצא מהשרוול שלי, שום הונאה. ואתם יכולים לבחון הכל. 
 טה-דה! 
 ובכן, זהו תעלול שלעיתים קרובות אני מלמד ילדים צעירים שמתעניינים בקסם, מכיוון שאתם יכולים ללמוד רבות על הולכת שולל על ידי למידה על ה -- אפילו שזהו תעלול פשוט מאד. 
 סביר להניח שרבים מכם בחדר הזה מכירים את התעלול הזה. 
 מה שקורה הוא כך. 
 אני מחזיק את הסכין בידי. 
 אומר שאני הולך לאחוז בכף היד שלי כדי לוודא שדבר לא נכנס או יוצא מהשרוול שלי, זהו שקר. 
 הסיבה שאני אוחז בכף היד שלי היא מכיוון שזהו בעצם הסוד לאשליה. 
 בעוד רגע, כשהיד שלי עוברת מפנייה אליכם לפנייה לאחור, האצבע הזו שכאן, האצבע המורה שלי, הולכת לעבור מהיכן שהיא, לעמדה מצביעה החוצה, כך. 
 יפה. 
 מישהו שלא הייתה לו ילדות נמצא שם. 
 ובכן, זה הולך כך, מכאן, כן. 
 וכשאני זז לאחור האצבע שלי נעה. 
 ואנחנו יכולים לדבר על למה זה מתעתע, למה אתם לא שמים לב שיש רק שלוש אצבעות כאן למטה, כי המוח, והדרך שהוא מעבד מידע, הוא לא סופר: אחת, שתיים, שלוש. הוא מקבץ אותן. 
 אבל לא בזה באמת מדובר. נכון? ואז אני פותח את היד שלי. 
 וודאי שהיא נצמדת שם, לא על ידי משיכה חייתית אלא בעזרת התחכמות, האצבע המורה שלי נמצאת שם. 
 ואז כשאני סוגר את האצבע שלי, אותו דבר, כשאני נע חזרה, התנועה הזאת בערך מחפה על התנועה חזרה של האצבע שלי. 
 אני מרחיק את היד הזו. נותנים את הסכין. 
 הנה תעלול שאתם יכולים לעשות לחברים והשכנים שלכם. תודה. 
 עכשיו, מה לזה ולאפקט הפלצבו? 
 קראתי מחקר, לפני שנה בערך, שממש פתח לי את הראש. 
 אני לא רופא או חוקר, כך שזה, לי, היה דבר מדהים. 
 מסתבר שאם אתם מספקים פלצבו בצורת גלולה לבנה, שמעוצבת כמו אספירין, זוהי רק גלולה לבנה עגולה, יש לה השפעה מסויימת שניתנת למדידה. 
 אבל אם אתם משנים את הצורה בה אתם נותנים את הפלצבו, למשל בכך שתכינו גלולה קטנה יותר ותצבעו אותה בכחול ותטביעו בה אות, באמת ניתן למדוד שהיא יותר יעילה. 
 למרות שלאף אחד מהדברים הללו אין כל משמעות תרופתית -- הן גלולות סוכר. 
 אבל גלולה לבנה היא לא טובה כמו גלולה כחולה. 
 מה? זה באמת הטריף אותי. 
 אבל מסתבר שזה אפילו לא איפה שזה נפסק. 
 אם יש לכם כמוסות, הן הרבה יותר יעילות מגלולה בכל צורה. 
 כמוסה צבועה, צהובה בצד אחד ואדומה בצד אחר, טובה יותר מכמוסה לבנה. 
 למינון יש קשר לזה. 
 גלולה אחת פעמיים ביום לא טובה כמו שלוש גלולות -- אני לא זוכר את הסטטיסטיקה עכשיו. מצטער. 
 אבל הנקודה היא... 
 למינונים הללו יש קשר לזה. 
 ולצורה יש קשר לזה. 
 ואם אתם רוצים את הפלצבו האולטימטיבי תאלצו ללכת למחט. 
 נכון? מזרק עם איזה חומר -- כמה מיליליטרים של איזה חומר אינרטי, ואתם מזריקים אותם לחולה... 
 טוב, זוהי תמונה כל כך חזקה בדמיון שלהם, היא כל כך יותר חזקה מהגלולה הלבנה. 
 זה באמת, הגרף הזה, טוב, אני אראה לכם אותו בפעם אחרת כשיהיו לנו שקופיות. 
 הנקודה היא שהגלולה הלבנה לא טובה כמו הגלולה הכחולה, שלא טובה כמו הכמוסה, שלא טובה כמו המחט. 
 ולשום דבר מזה אין משמעות תרופתית אמיתית. זו רק האמונה שלך שהופכת את זה לאמיתי בגוף שלך והופכת את התופעה לחזקה יותר. 
 רציתי לראות אם אוכל לקחת את הרעיון הזה וליישם אותו בתכסיס קסמים. 
 ולקחת משהו שהוא בבירור תעלול מזוייף ולגרום לו להראות לאמיתי. 
 ואנחנו יודעים מהמחקר ההוא שכשאתם רוצים מציאות אתם צריכים לפנות למחט. 
 זוהי מחט של חמישה עשר סנטימטרים. היא חדה מאד. ואני הולך רק לחטא אותה מעט. 
 זהו באמת הבשר שלי. זה לא הבשר שגודל במיוחד על ידי דמיין. 
 זה העור שלי ממש כאן. זה לא פעלול מיוחד של הוליווד. 
 אני הולך לחדור את העור שלי ולהעביר את המחט הזאת לצד השני. 
 אם אתם חשים בחילה -- אם אתם מתעלפים בקלות -- עשיתי את זה לכמה חברים בחדר המלון אתמול בלילה, וכמה אנשים שלא הכרתי, ואישה אחת כמעט התעלפה. 
 אז, אני מציע שאם אתם מקבלים בחילה בקלות תסיטו את המבט לבערך שלושים -- למעשה, אתם יודעים מה, אני אעשה את החלק הרע הראשון מאחור. 
 תוכלו לראות, אתם גם יכולים להסיט את המבט אם אתם רוצים. 
 ובכן, הנה מה שקורה, ממש כאן, ההתחלה של הבשר שלי באזור הנמוך של היד שלי, אני פשוט עושה חור קטן. 
 אני מצטער, בן אדם. אני מלחיץ אותך? 
 ואז רק דרך העור שלי ממש מעט, ואז החוצה מהצד השני כך. 
 עכשיו, במהותו של דבר אנחנו באותו מצב שהיינו בתעלול הסכין. 
 בערך. 
 אבל אתם לא יכולים לספור את האצבעות שלי עכשיו, נכון? 
 ובכן, תנו לי להראות לכם אותם. זו אחת, שתיים, שלוש, ארבע, חמש. 
 כן, טוב... 
 אני יודע מה אנשים חושבים כשהם רואים את זה. 
 הם אומרים, "טוב, הוא בטוח לא טיפש מספיק כדי לדקור את עצמו דרך העור כדי לבדר אותנו לכמה דקות." 
 ובכן, תנו לי לתת לכם הצצה קטנה. 
 איך זה נראה שם בחוץ? די טוב. 
 כן, אני יודע. 
 והאנשים מאחור אומרים, "טוב. לא באמת ראיתי את זה." 
 אנשים בחדר הלווין מתחילים להתקרב עכשיו. 
 תנו לי לתת לכם מבט טוב מקרוב של זה. 
 זהו באמת העור שלי.זה לא פעלול הוליוודי מיוחד. 
 זה הבשר שלי ואני יכול לסובב את זה סביב. 
 אני מצטער. אם אתם מרגישים בחילה, הסיטו מבטכם, אל תביטו בדבר. 
 אנשים מאחור או אנשים שיצפו בוידאו בעוד שנים מעכשיו שיצפו בזה יאמרו, "טוב כן, זה נראה די מגניב באיזה סוג של פעלול שם, אבל אם זה היה אמיתי הוא היה --" רואים, יש חור שם ויש חור שם, אם זה היה אמיתי הוא היה מדמם. 
 ובכן תנו לי להוציא קצת דם למענכם. 
 כן, הנה זה. 
 בדרך כלל עכשיו הייתי מוציא את המחט. 
 הייתי מנקה את היד שלי ומראה לכם שאין פצעים, 
 אבל אני חושב שבהקשר הזה ועם הרעיון של לקחת משהו מזוייף ולהפוך אותו למשהו אמיתי, אני פשוט הולך להשאיר אותה כך ולרדת מהבמה. 
 אני אראה אתכם מספר פעמים בימים הקרובים. 
 אני מקווה שאתם מצפים לכך בכיליון עיניים. תודה רבה לכם. 


http://www.ted.com/talks/lang/he/jane_mcgonigal_gaming_can_make_a_better_world.html
משחקים כמו וורלד אוף וורקראפט נותנים לשחקנים אמצעים להציל את העולם, ותמריץ ללמוד הרגלים של גיבורים. מה אם היינו יכולים לרתום את כח הגיימרים הזה לפתרון בעיות בעולם האמיתי? ג'יין מקגוניגל אומרת שאנחנו יכולים, ומסבירה כיצד.
computers,design,entertainment,gaming,global issues,play
799
ג'יין מקגוניגל: משחקי מחשב יכולים ליצור עולם טוב יותר
 אני ג'יין מקגוניגל. אני מעצבת משחקים. 
 יצרתי משחקים ברשת בעשר השנים האחרונות. והיעד שלי לעשור הבא הוא לנסות לעשות את הצלת העולם האמיתי קלה כמו הצלת העולם של משחקי הרשת. 
 עכשיו, יש לי תכנית לטובת העניין, והיא כוללת שכנוע יותר אנשים, כולל אתכם, להקדיש יותר זמן לשחק משחקים גדולים וטובים יותר. 
 כרגע אנחנו מקדישים שלושה מיליארד שעות בשבוע למשחקים ברשת. 
 חלק מכם כנראה חושבים "זה המון זמן להקדיש רק למשחקים." 
 אולי יותר מדי זמן, בהתחשב בכמה בעיות דחופות עוד עלינו לפתור בעולם האמיתי. 
 אבל למעשה, לפי המחקר שלי, ב"מכון למען העתיד", דווקא ההיפך הוא הנכון. 
 שלושה מיליארד שעות משחק בשבוע אפילו לא מתקרבות לכמות המספקת לפתרון הבעיות הדחופות ביותר של העולם 
 למעשה, אני מאמינה שאם אנחנו רוצים לשרוד את המאה הבאה על הכוכב הזה, אנחנו צריכים להגביר דרמטית את הכמות הזו. 
 החישוב שלי לכמות שאנחנו צריכים מגיע ל 21 מיליארד שעות משחק כל שבוע. 
 זה כנראה רעיון קצת מנוגד לאינטואיציה, אז אומר זאת שוב, תנו לזה להכנס לכם לראש. אם אנחנו רוצים לפתור בעיות כמו רעב, עוני, שינויי אקלים, סכסוכים גלובליים, השמנה, אני מאמינה שעלינו לשאוף לשחק משחקים ברשת לפחות 21 מיליארד שעות בשבוע עד סוף העשור הבא. 
 לא. אני רצינית. באמת. 
 וזו הסיבה. התמונה הזו די מסכמת את הסיבה שלדעתי משחקים הם כל כך נחוצים להישרדות העתידית של המין האנושי. באמת. 
 זהו דיוקן מאת צלם בשם פיל טולדנו. 
 הוא רצה לתפוס את הרגש של משחקי מחשב. אז הוא הציב מצלמה מול גיימרים בזמן משחק. 
 וזהו רגש קלאסי של גיימינג. 
 עכשיו, אם אתם לא גיימרים אתם עלולים להחמיץ חלק מהדקויות שבצילום הזה. 
 אתם כנראה רואים את תחושת הדחיפוּת, קצת פחד, אבל ריכוז עז, מיקוד עמוק עמוק בפתרון בעייה קשה במיוחד. 
 אם אתם גיימרים, אתם תבחינו בכמה דקויות כאן, הטיית העיניים מעלה, וסביב הפה יש סימן לאופטימיות. והגבות שלמעלה הן [סימן ל]הפתעה. 
 זהו גיימר שנמצא על סף משהו שמכונה נצחון אֶפּי. 
 אה, שמעתם על זה. אוקיי. יפה. אז יש כמה גיימרים בקרבנו. 
 נצחון אֶפּי הוא הישג שהוא כל כך חריג לטובה שלא היה לך מושג שהוא אפשרי עד שהשגת אותו. 
 הוא כמעט מעבר לגבולות הדמיון. 
 וכשאתה מגיע לשם אתה נדהם לגלות למה אתה באמת מסוגל. זה נצחון אפי. 
 זהו גיימר על סף נצחון אפי. 
 וזו הבעת הפנים שאנחנו צריכים לראות אצל מיליונים של פותרי בעיות בכל רחבי העולם כשאנחנו מנסים להתגבר על המכשולים של המאה הבאה. הבעת הפנים של מישהו, שכנגד כל הסיכויים, נמצא על סף נצחון אפי. 
 למרבה הצער רואים יותר הבעות פנים כאלה בחיי היום יום, בנסיון לפתור בעיות דחופות. 
 לזה אני קוראת פרצוף ה"אני לא טוב בלחיות". למעשה אני זו שעושה אותו. אתם יכולים לראות? כן. טוב. 
 זו אני שעושה את פרצוף ה"אני לא טובה בלחיות". 
 זה חלק מגרפיטי בשכונה הישנה שלי בברקלי, קליפורניה, שם עשיתי את הדוקטורט שלי על למה אנחנו טובים יותר במשחקים מאשר בחיים האמיתיים. 
 וזו בעייה שיש להרבה גיימרים. 
 אנחנו מרגישים שאנחנו לא טובים במציאות כמו שבמשחקים. 
 ואני לא מתכוונת טובים במובן של מוצלחים, למרות שזה חלק מהעניין. 
 אנחנו כן משיגים יותר בעולמות משחק. אני מתכוונת גם טוב במובן של מונעים לעשות משהו שמשפיע, בעלי השראה לעבוד יחד ולשתף פעולה. 
 וכשאנחנו בעולמות משחק אני מאמינה שרבים מאיתנו הופכים לגרסה הכי טובה של עצמנו, שהכי עשויים לעזור בהתראה קצרה, שהכי עשויים להתמיד בפתרון בעייה ככל שיידרש, ולנסות שוב לאחר כשלון. 
 ובחיים האמיתיים, כשאנחנו חווים כשלון, כשאנו נתקלים במכשולים, אנחנו בדרך כלל לא מרגישים כך. 
 אנחנו מרגישים שהוכרענו. אנחנו מרגישים המומים. אנחנו חרדים, אולי מדוכאים, מתוסכלים או ציניים. 
 אף פעם אין לנו רגשות כאלה כשאנחנו משחקים משחקים, הם פשוט לא קיימים במשחקים. 
 אז זה מה שרציתי לחקור כשהייתי סטודנטית לתואר מוסמך. 
 מה במשחקים מונע מאיתנו להרגיש שאיננו מסוגלים להשיג כלום? 
 איך אפשר לקחת את הרגשות האלה ממשחקים וליישם אותם בעולם האמיתי? 
 אז בחנתי משחקים כמו וורלד אוף וורקראפט, שהוא הסביבה האידאלית לפתרון בעיות שיתופי. 
 התחלתי להבחין במספר דברים שמאפשרים נצחונות אפיים בעולמות ברשת. 
 הראשון הוא, כל פעם כשאתם מופיעים באחד ממשחקי הרשת האלה במיוחד בוורלד אוף וורקראפט, יש המון דמויות שונות שמייד מוכנות לבטוח בך במשימות מצילות-עולם. 
 אבל לא כל משימה שהיא, זו משימה שתואמת בדיוק לרמתכם הנוכחית במשחק. נכון? 
 אז אתם יכולים לבצע אותה. 
 אף פעם לא נותנים לכם אתגר שלא תוכלו להתגבר עליו. 
 אבל זה על גבול היכולת שלכם. אז אתם צריכים לעבוד קשה. אבל אין אבטלה בוורלד אוף וורקראפט. 
 אין לשבת סתם ולשלב ידיים. תמיד יש משהו מפורט וחשוב שיש לעשות. 
 ויש גם מלאן משתפי פעולה. 
 לכל מקום שתלכו, מאות אלפי אנשים מוכנים לעבוד איתכם לביצוע המשימה האפית שלכם. 
 זה לא משהו שמוצאים בקלות בחיים האמיתיים, התחושה שבקצות האצבעות שלנו יש המון משתפי פעולה. 
 ויש גם את העלילה האפית, הסיפור נותן ההשראה הזה של למה אנחנו שם, ומה אנחנו עושים. 
 ואז אנחנו מקבלים את כל המשוב החיובי הזה. 
 שמעתם על לעלות רמות ופלוס אחד לכח, ופלוס אחד לתבונה. 
 אין לנו משוב בלתי פוסק כזה בחיים האמיתיים. 
 כשארד מהבמה הזו לא אקבל פלוס אחד להרצאה, ופלוס אחד לרעיון משוגע, פלוס עשרים לרעיון משוגע. 
 אני לא מקבלת משוב כזה בחיים האמיתיים. 
 עכשיו, הבעייה עם סביבות שיתופיות ברשת כמו וורלד אוף וורקראפט היא שזה כל כך מספק להיות על סף נצחון אפי כל הזמן, שאנחנו מחליטים להקדיש את כל הזמן שלנו לעולמות המשחק האלה. 
 זה פשוט טוב יותר מהמציאות. 
 אז, עד כאן, כל הגיימרים בוורלד אוף וורקראפט ביחד השקיעו 5.93 מיליון שנים בפתרון הבעיות הווירטואליות של אזרות'. 
 זה לא בהכרח דבר רע. 
 זה עלול להישמע כמו דבר רע. 
 אבל כדי לתת לכם הקשר אחר: לפני 5.93 מיליון שנה אבותינו היונקים המוקדמים ביותר עמדו על הרגליים. 
 זה היה הפרימאט הזקוף הראשון. 
 אז כשמדברים על כמה זמן למעשה השקענו בלשחק משחקים, הדרך היחידה שבה הגיוני אפילו לחשוב על זה, היא לדבר על זמן בסדר גדול של האבולוציה האנושית, שהוא דבר מיוחד מאד. 
 אבל זה גם מתאים. כי מסתבר שבלהקדיש את כל הזמן הזה למשחקים, אנחנו משנים למעשה את מה שאנחנו מסוגלים לו כבני אדם. 
 אנחנו מתפתחים למין יותר משתף פעולה ולבבי. 
 זו האמת. אני מאמינה בזה. 
 אז קחו בחשבון את הנתון המעניין הזה. זה פורסם לאחרונה ע"י חוקר באוניברסיטת קרנגי מלון. הצעיר הממוצע היום במדינה עם תרבות גיימרים חזקה יבלה 10,000 שעות במשחקי רשת, עד גיל 21. 
 10,000 שעות הוא מספר מעניין משתי סיבות 
 קודם כל, עבור ילדים בארה"ב 10,080 שעות הוא בדיוק הזמן שהם מבלים בבית הספר מכתה ה' עד סיום ביה"ס התיכון אם הנוכחות שלהם מושלמת. 
 אז יש לנו מסלול מקביל של חינוך שבו צעירים לומדים מה צריך כדי להיות גיימר טוב לא פחות מאשר על כל השאר בבית הספר. 
 וחלק מכם כנראה קרא את הספר החדש של מלקולם גלאדוול- Outliers. 
 אז כנראה שמעתם על תיאוריית ההצלחה שלו, תיאוריית 10,000 השעות של ההצלחה. 
 היא מבוססת על מחקר גדול במדע קוגניטיבי שאם אנחנו מסוגלים להשקיע 10,000 שעות של לימוד מאומץ, בכל תחום עד גיל 21, נהייה אמנים בתחום הזה. 
 נהיה טובים בכל מה שנעשה כמו האנשים הכי טובים בעולם [בתחום]. 
 אז מה שאנחנו רואים עכשיו הוא דור שלם של צעירים שהם גיימרים אמנים. 
 אז השאלה הגדולה היא "במה בדיוק גיימרים נהיים כל כך טובים?" 
 כי אם היינו יכולים לגלות את זה יהיה לנו בידיים משאב אנושי פשוט חסר תקדים 
 זה מספר האנשים בעולם שכרגע מקדישים לפחות שעה ביום במשחקי רשת. 
 אלה הגיימרים האמנים שלנו. 500 מיליון איש שמאד טובים במשהו. 
 ובעשור הבא יהיו לנו עוד מיליארד גיימרים שמאד טובים במה שזה לא יהיה. 
 זה מגיע, אם עד עכשיו לא ידעתם. 
 תעשיית המשחקים מפתחת קונסולות שצורכות מעט אנרגיה ושעובדות ברשתות אלחוטיות סלולריות במקום באינטרנט בפס רחב כך שגיימרים בכל העולם, במיוחד בהודו, סין, ברזיל, יוכלו להיות מחוברים. 
 הם צופים מיליארד גיימרים נוספים בעשור הבא. 
 זה יביא אותנו למיליארד גיימרים וחצי. 
 אז התחלתי לחשוב במה המשחקים האלה עושים אותנו אמנים. 
 הנה ארבעה הדברים שחשבתי עליהם. הראשון הוא אופטימיזם דחוף. 
 אוקיי. תחשבו על זה כמוטיבציה עצמית קיצונית. 
 אופטימיזם דחוף הוא הרצון לפעול מיידית להתגבר על מכשול, בשילוב עם אמונה שיש לנו סיכוי סביר להצליח. 
 גיימרים תמיד מאמינים שנצחון אפי אפשרי, ושהוא תמיד שווה נסיון, ושיש לנסות עכשיו. 
 גיימרים לא סתם יושבים במקום. 
 גיימרים הם אמנים בטוויית רשת חברתית הדוקה. 
 יש הרבה מחקר מעניין שמראה שאנחנו מחבבים אנשים יותר אחרי ששיחקנו איתם, אפילו אם הם הפסדנו להם בגדול. 
 והסיבה לכך היא שצריך הרבה אמון לשחק משחק עם מישהו. 
 אנחנו מאמינים שהם יבלו את זמנם איתנו, שהם ישחקו לפי אותם כללים, יעריכו את אותם יעדים, שיישארו במשחק עד סופו. 
 וכך, לשחק ביחד הוא דבר שבונה קשרים ואמון ושיתוף פעולה. 
 וכתוצאה נבנים למעשה קשרים חברתיים חזקים יותר. 
 יצרנות מאושרת. אני מתה על זה. 
 יש סיבה מדוע גיימר וורלד אוף וורקראפט ממוצע משחק 22 שעות בשבוע, סוג של עבודה בחצי-משרה. 
 זה כי אנחנו יודעים, שכשאנחנו משחקים, אנחנו למעשה שמחים יותר לעבוד קשה במשחק, מאשר להירגע או סתם לשבת. 
 אנחנו יודעים שאנחנו בנויים להיות הכי יעילים, כבני אדם, בעבודה קשה ומשמעותית. 
 וגיימרים מוכנים לעבוד קשה כל הזמן, אם הם מקבלים את העבודה המתאימה. 
 לבסוף, משמעות אפית. 
 גיימרים אוהבים להתחבר למשימות מעוררות השתאות לסיפורים אנושיים בסדר גודל פלאנטרי. 
 עוד פיסת טריוויה שעוזרת להכניס הכל לפרספקטיבה. אז כולכם מכירים את וויקיפדיה, הוויקי הכי גדול בעולם. 
 הוויקי השני בגודלו, בעולם, עם כמעט 80,000 מאמרים הוא הוויקי של וורלד אוף וורקראפט. 
 חמישה מיליון איש משתמשים בו מדי חודש. 
 הם ערכו יותר מידע על וורלד אוף וורקראפט באינטרנט יותר מאשר כל נושא אחר בוויקי כלשהו בעולם. 
 הם בונים סיפור אפי. 
 הם בונים מקור מידע אפי על וורלד אוף וורקראפט. 
 אוקיי, אז אלו ארבעה כוחות על שמצטרפים לדבר אחד. גיימרים הם אנשים מועצמים ובעלי תקווה. 
 אלה אנשים שמאמינים שהם בעצמם מסוגלים לשנות את העולם. 
 והבעייה היחידה היא שהם מאמינים שהם מסוגלים לשנות את העולמות הוירטואליים ולא את העולם האמיתי. 
 זו הבעייה שאני מנסה לפתור. 
 יש כלכלן בשם אדוארד קסטרונובה. 
 העבודה שלו מבריקה. הוא בוחן למה אנשים משקיעים כל כך הרבה זמן ואנרגיה וכסף, בעולמות ברשת. 
 והוא אומר "אנחנו עדים למה שמוגדר כלא פחות מהגירה המונית לעולמות וירטואליים וסביבות משחק ברשת." 
 והוא כלכלן. אז הוא רציונאלי. 
 והוא אומר... 
 לא כמוני -- אני מעצבת משחקים; אני שופעת חיוניות. 
 אבל הוא אומר, שזה הגיוני מאד, כי גיימרים יכולים להשיג יותר בעולמות ברשת מאשר בחיים האמיתיים. 
 יכולים להיות להם קשרים חברתיים חזקים יותר במשחקים מאשר בחיים האמיתיים. הם מקבלים משוב טוב יותר ומרגישים מתוגמלים יותר במשחקים מאשר בחיים האמיתיים. 
 אז הוא אומר שכרגע הגיוני מאד שגיימרים מבלים יותר זמן בעולמות וירטואליים מאשר בעולם האמיתי. 
 עכשיו, אני מסכימה שזה רציונלי, נכון לעכשיו. 
 אבל זה לא, בשום אופן, מצב אופטימלי. 
 אנחנו צריכים לעשות את העולם האמיתי יותר כמו משחק. 
 אני מקבלת את ההשראה שלי ממשהו שקרה לפני 2500 שנה. 
 אלו קוביות עתיקות, עשויות ממפרקים של כבש. נכון? 
 לפני שהיו לנו ג'ויסטיקים מעולים היו לנו מפרקי כבש. 
 ואלה מייצגים את אביזר המשחק הראשון שתוכנן ע"י בני אדם. 
 אם אתם מכירים את כתביו של ההיסטוריון היווני העתיק, הרודוטוס, אולי תכירו את ההיסטוריה הזו. שהיא ההיסטוריה של מי המציא את המשחקים ולמה. 
 הרודוטוס אומר שמשחקים, במיוחד משחקי קוביה הומצאו בממלכת לידיה בתקופה של רעב. 
 ככל הנראה היה רעב כה כבד, שמלך לידיה החליט שעליהם לעשות משהו מטורף. 
 אנשים סבלו. אנשים התקוטטו. 
 זה היה מצב קיצוני. הם היו זקוקים לפתרון קיצוני. 
 אז, לפי הרודוטוס, הם המציאו משחקי קוביה והם הגדירו מדיניות ממלכתית. ביום הראשון, כולם יאכלו. וביום הבא, כולם ישחקו משחקים. 
 והם יהיו כל כך שקועים בלשחק בקוביה כי משחקים הם כל כך מושכים, ומשקיעים אותנו ביצרנות מספקת ומאושרת, שהם יתעלמו מהעובדה שלא היה להם מה לאכול. 
 ואז ביום הבא, הם ישחקו משחקים. וביום הבא הם יאכלו. 
 ולפי הרודוטוס, הם העבירו כך 18 שנים, שורדים רעב, על ידי אכילה ביום אחד, ומשחק ביום שלאחריו. 
 עכשיו, זה בדיוק, אני חושבת, איך אנחנו משתמשים במשחקים כיום. 
 אנחנו משתמשים במשחקים לברוח מסבל העולם האמיתי. 
 אנחנו משתמשים במשחקים להתרחק מכל מה שמקולקל בסביבה האמיתית, כל מה שלא מספק בחיים האמיתיים, ואנחנו מקבלים את הדרוש לנו ממשחקים. 
 אבל זה לא חייב להסתיים שם. 
 זה באמת מלהיב. 
 לפי הרודוטוס, מצב הרעב לא השתפר, אז המלך החליט על משחק קוביה אחד סופי. 
 חילקו את הממלכה לחצאים. 
 שיחקו משחק קוביה אחד, והמנצחים של משחק זה זכו להשתתף בהרפתקאה אפית. 
 הם יעזבו את לידיה, והם ייצאו לחפש מקום חדש לחיות בו, כשמאחור נשארים מספיק אנשים כדי לשרוד עם המשאבים שנותרו, ובשאיפה אולי לקחת את הציוויליזציה למקום אחר בו תוכל לפרוח. 
 עכשיו, זה נשמע מטורף, נכון? 
 אבל לאחרונה, עדויות דנ"א הראו שהאטרוסקים, שהובילו את האימפריה הרומאית, בעצם חולקים אותו דנ"א כמו הלוּדים העתיקים. 
 וכך לאחרונה הציעו מדענים שלמעשה הסיפור המטורף של הרודוטוס הוא נכון. 
 וגיאולוגים מצאו ראיות להתקררות גלובלית שנמשכה כמעט 20 שנה, שיכולה להסביר את הרעב. 
 אז הסיפור המטורף הזה אולי נכון. 
 יכול להיות שלמעשה הם הצילו את תרבותם על ידי משחקים, בבריחה למשחק למשך 18 שנה ואז קיבלו כזו השראה, וידעו כל כך הרבה על איך להתאחד דרך משחק, שהם ממש הצילו את הציוויליזציה בדרך הזו. 
 אוקיי, אנחנו יכולים לעשות את זה. 
 אנחנו משחקים וורקראפט מ 1994. 
 זה היה משחק האסטרטגיה בזמן אמת הראשון מסדרת וורלד אוף וורקראפט. זה היה לפני 16 שנים. 
 הם שיחקו משחקי קוביה 18 שנים, אנחנו משחקים וורקראפט 16 שנים. 
 אני טוענת שאנחנו מוכנים למשחק אפי משלנו. 
 עכשיו, הם שלחו חצי מהציוויליזציה בחיפוש אחר עולם חדש. אז מזה אני מקבלת את ה 21 מיליארד שעות משחק בשבוע. 
 בואו נשכנע חצי מאתנו להסכים להקדיש שעה ביום למשחקים, עד שנפתור בעיות מהעולם האמיתי. 
 עכשיו, ברור לי שאתם שואלים "איך נפתור בעיות מהעולם האמיתי בעזרת משחקים?" טוב - לזה הקדשתי את העבודה שלי במהלך השנים האחרונות, במכון למען העתיד. 
 יש לנו שלט כזה במשרדים שלנו בפאלו אלטו, שמביע את התפיסה שלנו לגבי איך יש להתייחס לעתיד. 
 אנחנו לא רוצים לנסות לחזות את העתיד. 
 מה שאנחנו רוצים לעשות הוא ליצור את העתיד. 
 אנחנו רוצים לדמיין את התרחיש הכי טוב ואז אנחנו רוצים לתת כוח לאנשים להפוך את התרחיש הזה למציאות. 
 אנחנו רוצים לדמיין נצחונות אפיים, ואז לתת לאנשים את הכלים להשיג את הנצחון האפי. 
 אני רק רוצה להראות בקצרה שלושה משחקים שיצרתי שהם נסיון לתת לאנשים את הכלים ליצור נצחונות אפיים בעתיד שלהם. 
 אז זה "עולם ללא נפט". 
 יצרנו את המשחק הזה ב 2007. 
 זהו משחק ברשת שבו מנסים לשרוד מחסור בנפט. 
 המחסור בנפט הוא בדיוני, אבל הכנסנו מספיק תוכן ברשת כדי שתאמינו שהוא אמיתי, ושתוכלו לחיות ממש כאילו נגמר לנו הנפט. אז כשבאים לשחק את זה נרשמים, אתם אומרים לנו איפה אתם גרים. ואז אנחנו נותנים לכם קטעי חדשות בוידאו בזמן אמת מקורות נתונים שמראים לכם בדיוק כמה עולה נפט, מה לא זמין, איך מושפע מלאי המזון, איך מושפעת התחבורה, האם בתי ספר נסגרים, אם יש התפרעויות. ועליכם למצוא דרך לחיות את החיים האמיתיים שלכם אם זה היה באמת. ואז אנחנו מבקשים שתכתבו בלוגים על זה ותעלו סרטונים ותמונות. 
 התחלנו את המשחק הזה עם 1700 שחקנים ב 2007. ועקבנו אחריהם מאז במשך שלוש שנים. 
 ואני יכולה לומר לכם שזו חווייה שגורמת לשינוי. 
 אף אחד לא רוצה לשנות את אורח החיים שלו רק כי זה טוב לעולם, או כי אנחנו אמורים לעשות את זה. 
 אבל אם משקיעים אותם בהרפתקאה אפית ואומרים להם "נגמר לנו הנפט" 
 זה סיפור ומסע מדהימים שאפשר להשתתף בהם. 
 אתגרו את עצמכם לראות איך הייתם שורדים. רוב השחקנים שלנו שימרו את ההרגלים שלמדו במשחק הזה. 
 אז, למשחק מציל-העולם הבא, החלטנו לכוון גבוה יותר, לבעייה גדולה יותר מאשר נפט. 
 יצרנו משחק בשם Superstruct במכון למען העתיד. 
 והנחת היסוד היתה שמחשב-על חישב שלבני האדם נותרו רק 23 שנים על כדור הארץ. 
 מחשב העל הזה נקרא "מערכת המודעות להכחדה גלובאלית", כמובן. 
 ביקשנו מאנשים להתחבר לרשת כמעט כמו סרט של ג'רי ברוקהיימר. 
 אתם מכירים סרטים של ברוקהיימר, אתם יוצרים נבחרת חלומות. יש לכם את האסטרונאוט, המדען, האסיר המשוחרר, וכולם יש חלק בהצלת העולם. 
 אבל במשחק שלנו, במקום חמישה אנשים בלבד בנבחרת החלומות, הגדרנו שכולם בנבחרת, וזו העבודה שלכם להמציא את עתיד האנרגיה, עתיד המזון, עתיד הבריאות, עתיד הבטחון ועתיד רשת ההצלה החברתית. 
 היו לנו 8000 איש ששיחקו במשך שמונה שבועות. 
 הם המציאו 500 פתרונות יצירתיים בטירוף שאפשר לראות ע"י חיפוש "Superstruct" בגוגל. 
 ולסיום, המשחק האחרון, אנחנו מתחילים אותו בשלושה במרץ. הוא תוכנן עם מכון הבנק העולמי. 
 אם משלימים את המשחק מוסמכים ע"י מכון הבנק העולמי, כ'חדשן חברתי', מחזור 2010, 
 שיעבדו עם אוניברסיטאות באפריקה שמדרום לסהרה, ואנחנו מזמינים אותם ללמוד כישורים בחדשנות חברתית. 
 יש לנו נובלה גרפית. יש לנו לעלות רמות בתכונות כמו תובנה מקומית, נטוורקינג של ידע, שרידות, חזון ותושיה. 
 אני רוצה להזמין את כולכם לספר על המשחק הזה לאנשים צעירים, בכל העולם, במיוחד באיזורים מתפתחים, שייתכן ויפיקו תועלת מלהתאחד ולנסות להתחיל לדמיין את המיזמים החברתיים שלהם להצלת העולם. 
 אני אסכם עכשיו. 
 אני רוצה לשאול שאלה. 
 מה אתם חושבים קורה בהמשך? 
 יש לנו את כל הגיימרים המדהימים האלה, יש לנו משחקים שהם מעין הרצה של מה שאולי נעשה, אבל בינתיים הם עוד לא הצילו את העולם. 
 אני מקווה שלפחות תסכימו איתי שגיימרים הם משאב אנושי שניתן להשתמש בו לעבודה בעולם האמיתי, שמשחקים הם כלי עוצמתי לשינוי. 
 יש לנו את כל כוחות העל המדהימים האלה, יצרנות מאושרת, היכולת לטוות רשת חברתית הדוקה, התחושה הזו של אופטימיזם דחוף, והתשוקה למשמעות אפית. 
 אני באמת מקווה שאנחנו יכולים להתאחד כדי לשחק משחקים משמעותיים, לשרוד על הכוכב הזה מאה שנים נוספות. 
 וזו התקווה שלי שתצטרפו אלי ביצירת משחקים כאלה ובמשחק בהם. 
 כשאני מסתכלת קדימה לעשור הבא, אני יודעת שני דברים בוודאות, שאנחנו יכולים ליצור איזה עתיד שנוכל לדמיין, ושאנחנו יכולים לשחק באיזה משחקים שנרצה. 
 אז אני אומרת, בואו נתחיל במשחקים משני-עולם. 
 תודה רבה. 


http://www.ted.com/talks/lang/he/daniel_kahneman_the_riddle_of_experience_vs_memory.html
על ידי שימוש בדוגמאות מבילויי חופשות בקולונוסקופיות, חתן פרס נובל ומייסד כלכלה התנהגותית דניאל כהנמן מגלה איך ה"אני החווה" וה"אני הזוכר" שלנו תופסים אושר בצורה שונה. לתובנה חדשה זו השלכות עמוקות לגבי כלכלה, מדיניות ציבורית -- והמודעות העצמי שלנו.
brain,culture,economics,happiness,mind,philosophy,psychology,science
779
דניאל כהנמן: החידה של חוויה לעומת זכרון
 כולם מדברים על אושר בימים אלו. 
 היה לי מישהו שרצה לספור את מספר הספרים עם המילה "אושר" בכותרת אשר התפרסמו בחמש שנים האחרונות והוא ויתר אחרי 40, והיו עוד הרבה. 
 ישנו גל ענק של עניין באושר, בקרב חוקרים. 
 יש הרבה אימוני אושר. 
 כולם היו רוצים לגרום לאנשים להיות מאושרים יותר. 
 אבל למרות כל המבול הזה של פעילות, ישנן כמה מלכודות קוגניטיביות שדי עושות את זה לכמעט בלתי אפשרי לחשוב בהגיון על אושר. 
 והרצאתי היום תהיה בעיקר על מלכודות קוגניטיביות אלו. 
 זה חל על אנשים רגילים אשר חושבים על האושר שלהם, וזה חל על חוקרים שחושבים על אושר, מפני שמסתבר שאנחנו מתוסבכים בדיוק כמו כולם. 
 הראשונה שבין המלכודות היא האי-רצון להודות במורכבות. 
 מסתבר שהמילה אושר היא כבר לא מילה שימושית יותר בגלל שאנו מקשרים אותה ליותר מידי דברים. 
 אני חושב שיש משמעות מסויימת אליה אנו צריכים להגביל את המילה אך, בדרך כלל זהו משהו שאנו נצטרך לוותר עליו ונצטרך לאמץ מבט מורכב יותר לגבי מהו אושר. 
 המלכודת השנייה היא הבלבול בין חויה לבין זכרון: בעקרון זהו הבלבול בין להיות מאושר בחייך לבין להיות מאושר לגבי חייך או מאושר מחייך. 
 ואלו שני מושגים מאוד שונים, ושניהם מקובצים בתוך המושג אושר. 
 והשלישי הוא אשליית ההתמקדות, וזאת העובדה המצערת שאנו לא יכולים לחשוב על שום נסיבות אשר משפיעות על אושר ללא עיוות ערכו. 
 אני מתכוון, זו באמת מלכודת מחשבתית. 
 פשוט אין שום דרך לתפוס אותו בצורה נכונה. 
 אני מעוניין להתחיל בדוגמא של מישהו שעבר תהליך של שאלות ותשובות לאחר אחת מההרצאות שלי. הוא אמר שהוא הקשיב לסימפוניה וזו היתה פשוט מוזיקה נהדרת וממש בסוף ההקלטה, היה רעש חריקה נורא. 
 ואז הוא הוסיף, באמת דיי בהתרגשות, שזה הרס את כל החוויה. 
 אך זה לא. 
 מה שזה הרס זה את הזיכרונות מהחוויה. 
 הוא חווה את החוויה. 
 הוא חווה 20 דקות של מוזיקה נהדרת. 
 הם נחשבו לכלום בגלל שהוא נשאר עם זכרון; הזיכרון נהרס, והזיכרון זה כל מה שהוא זכה לשמור. 
 מה שזה אומר לנו, באמת, הוא שאנו עשויים לחשוב על עצמנו ועל אנשים אחרים במונחים של שני האני. 
 ישנו האני-החווה, אשר חי בהווה ומכיר את ההווה, ומסוגל לחיות שוב את העבר, אך ביסודו של דבר יש לו רק את ההווה. 
 זה האני החווה שאליו פונה הרופא -- מכירים, כשהרופא שואל, "האם זה כואב עכשיו כאשר אני נוגע כאן?" 
 ויש האני-הזוכר, והאני-הזוכר הוא האחד שזוכר ציונים, ושומר את הסיפור של חיינו, והוא האחד שהרופא פונה אליו בשאלה, "איך אתה מרגיש לאחרונה?" 
 או "איך היה הטיול שלך לאלבניה?" או משהו כזה. 
 אלו שתי ישויות שונות מאוד, האני-החווה והאני-הזוכר ולהתבלבל ביניהם זה חלק מהסיבוך שבמושג האושר. 
 עכשיו, האני הזוכר הוא מספר סיפורים. 
 וזה באמת מתחיל מתגובה בסיסית של הזכרונות שלנו -- זה מתחיל מיידית. 
 אנחנו לא רק מספרים סיפורים כאשר אנו מתבקשים לספר סיפורים. 
 הזיכרון שלנו מספר לנו סיפורים, כלומר, מה שאנו מצליחים לשמור מהחוויות שלנו הוא סיפור. 
 ותתנו לי להתחיל עם דוגמא אחת. 
 זהו מחקר ישן. 
 אלו מטופלים אמיתיים העוברים טיפול כואב. 
 אני לא אכנס לפרטים. זה כבר לא כואב בימים אלו, אך זה היה כואב כשהמחקר בוצע בשנות ה-90. 
 הם נתבקשו לדווח על הכאב שלהם כל 60 שניות. 
 והנה שני המטופלים. אלו הרשומות שלהם. 
 ואתם נשאלים, "מי מהם סבל יותר?" 
 וזאת שאלה קלה מאוד. 
 בבירור, מטופל B סבל יותר. הקולונוסקופיה שלו הייתה ארוכה יותר, וכל דקה של כאב שמטופל A חווה למטופל B היה יותר. 
 אך עכשיו יש שאלה אחרת: "כמה נדמה למטופלים אלו שהם סבלו?" 
 והנה הפתעה: 
 וההפתעה היא שלמטופל A היה זיכרון הרבה יותר גרוע של הקולונוסקופיה מאשר למטופל B. 
 הסיפורים של הקולונוסקופיות היו שונים ובגלל שחלק חשוב מאוד בסיפור זה איך הוא נגמר -- 
 ואף אחד מהסיפורים האלו לא מאוד מעורר השראה או טוב -- אך אחד מהם הוא נבדל ... 
 אך אחד מהם הוא בבירור גרוע יותר מהאחר. 
 והאחד שגרוע יותר הוא האחד שהכאב בו היה בשיאו לקראת הסוף. זה סיפור רע. 
 איך אנו יודעים זאת? 
 מפני ששאלנו את האנשים האלו אחרי הקולוסקופיה, ועוד הרבה אחרי, "כמה גרוע היה כל הטיפול, בכללי?" 
 וזה היה הרבה יותר גרוע ל-A מאשר ל-B בזיכרון. 
 זהו קונפליקט ישיר בין האני החווה לאני הזוכר. 
 מנקודת המבט של האני החווה, בבירור, ל-B היה יותר גרוע. 
 עכשיו, מה שאפשר לעשות עם מטופל A, ואנו למעשה ביצענו ניסויים רפואיים, וזה נעשה, וזה עובד, אפשר למעשה להאריך את הקולונוסקופיה של מטופל A על ידי השארה של הצינור מבלי לשחק איתו יותר מידי. 
 זה יגרום למטופל לסבול, אך רק מעט והרבה פחות מאשר קודם. 
 ואם עושים זאת למשך מספר דקות, אנו גורמים לאני החווה של מטופל A יותר סבל, ולאני הזוכר של מטופל A הרבה יותר טוב, בגלל שעכשיו הענקנו למטופל A סיפור יותר טוב לגבי החוויה שלו. 
 מה מגדיר סיפור? 
 וזה נכון לסיפורים שהזיכרון מעביר לנו, וזה נכון גם לגבי הסיפורים שאנחנו ממציאים. 
 מה שמגדיר סיפור הם שינויים, רגעיים משמעותיים וסיומות. 
 סיומות הן מאוד, מאוד חשובות ובמקרה הזה, הסיומת שלטה. 
 האני החווה חי את חייו ברציפות. 
 יש לו רגעים של חוויות, אחד אחרי השני. 
 ואתם שואלים: מה קורה לרגעים אלו? 
 והתשובה היא באמת פשוטה. הם נעלמים לעד. 
 אני מתכוון, רוב הרגעים של חיינו -- וחישבתי -- אתם יודעים, סבורים שההווה הפסיכולוגי מתקיים במשך כשלוש שניות. מה שאומר, שבחיים, יש בערך 600 מיליון כאלה. בחודש, יש בערך 600,000. רובם לא משאירים סימן. 
 מרובם, האני הזוכר מתעלם לחלוטין. 
 ועדיין, איכשהו אנחנו מקבלים את התחושה שהם אמורים להיחשב, שמה שקורה במשך הרגעים האלה של החוויות הוא חיינו. 
 זה המשאב המוגבל שאנו מבזבזים כל עוד אנו על כדור הארץ. 
 ואיך לבזבז אותו, היה נראה רלוונטי, אך לא זה הסיפור שהאני הזוכר שומר בשבילנו. 
 אז יש לנו את האני הזוכר ואת האני החווה, והם באמת שונים לגמרי. 
 ההבדל הגדול ביותר ביניהם הוא ההתיחסות לזמן. 
 מנקודת המבט של האני החווה, אם יש לך חופשה, והשבוע השני הוא טוב בדיוק כמו הראשון, אז החופשה בת השבועיים היא פי שתיים יותר טובה מאשר חופשה בת שבוע. 
 זוהי בכלל לא הדרך שזה עובד לגבי האני הזוכר. 
 לאני הזוכר, חופשה בת שבועיים היא בקושי טובה יותר מאשר חופשה בת שבוע בגלל שאין זכרונות חדשים שנוספו. 
 לא שיניתם את הסיפור. 
 ובדרך הזאת, זמן הוא בעצם המשתנה הקריטי אשר מבדיל את האני הזוכר מהאני החווה. לזמן יש השפעה מאוד קטנה על הסיפור הזה. 
 עכשיו, האני הזוכר עושה יותר מאשר לזכור ולספר סיפורים. 
 הוא בעצם האחד שלוקח החלטות בגלל, שאם יש מטופל שעשה, נגיד, שתי קולונוסקופיות עם שני מנתחים שונים ומחליט איזה מהם לבחור, אז האחד שנבחר הוא האחד שיש לגביו זיכרון פחות רע, וזה המנתח אשר ייבחר. 
 לאני החווה אין שום ביטוי בהחלטה זו. 
 אנחנו בעצם לא בוחרים בין חוויות. אנחנו בוחרים בין זכרונות של חוויות. 
 ואפילו כאשר אנו חושבים על העתיד, אנחנו בדרך כלל לא חושבים על העתיד כחוויות. 
 אנו חושבים על העתיד כזכרונות צפויים. 
 ובעקרון אפשר להסתכל על זה, כעריצות של האני הזוכר, ואפשר לחשוב על האני הזוכר כמין גורר של האני החווה דרך חוויות שהאני החווה לא צריך. 
 יש לי תחושה שכאשר יוצאים לחופשות זה לעיתים קרובות המקרה, שאנחנו יוצאים לחופשות, במידה רבה, בשירות של האני הזוכר שלנו. 
 ואת זה מעט קשה להצדיק אני חושב. 
 אני מתכוון, כמה אנו צורכים את הזכרונות שלנו? 
 זהו אחד ההסברים שניתנים לשליטה של האני הזוכר. 
 וכשאני חושב על זה, אני חושב על חופשה שהיינו באנטרטיקה לפני כמה שנים, שבהחלט הייתה החופשה הטובה ביותר שהייתה לי, ואני חושב עליה לעיתים קרובות יחסית, יחסית לכמה שאני חושב על חופשות אחרות. 
 וכנראה שצרכתי את הזכרונות שלי מהטיול בן שלוש השבועות הזה, הייתי אומר, למשך בערך 25 דקות בארבע שנים האחרונות. 
 עכשיו, אם הייתי פותח את הספרייה עם 600 התמונות שבתוכה, הייתי מבלה שעה נוספת. 
 אלו שלושה שבועות, וזה לכל היותר שעה וחצי. 
 נראה שיש חוסר התאמה. 
 אני יכול להיות מעט קיצוני, אתם יודעים, לגבי כמה קצת תיאבון יש לי לצריכה של זיכרונות, אבל אפילו אם תעשה יותר מכך, יש שאלה אמיתית. למה אנו נותנים כל כך הרבה משקל לזיכרון יחסית למשקל שאנו נותנים לחוויות? 
 אז אני רוצה שתעשו ניסוי מחשבתי. 
 דמיינו שבחופשה הבאה שלכם אתם יודעים שבסוף החופשה כל התמונות שלכם תהרסנה, ותקבלו סם שיכחה כך שלא תזכרו דבר. 
 עכשיו, האם תבחרו באותה חופשה? 
 ואם תבחרו בחופשה אחרת, יש עימות בין שני האני שלכם, ואתם צריכים לחשוב על איך לפסוק בעימות זה, וזה בעצם בכלל לא מובן מאליו, בגלל שאם תחשבו במונחים של זמן, אז יש תשובה אחת. ואם חושבים במונחים של זכרונות, אתם עשויים לקבל תשובה אחרת. 
 למה אנו בוחרים את החופשות שלנו כך, היא בעיה שאנו מתעמתים איתה בבחירה בין שני האני. 
 עכשיו, שני האני מביאים שני מושגים של אושר. 
 יש באמת שני סוגים של אושר שאנו יכולים להחיל, אחד לכל אני. 
 אז אפשר לשאול: כמה מאושר הוא האני החווה? 
 ואז אפשר לשאול: כמה מאושרים הם הרגעים שבחיים של האני החווה? 
 וכולם -- אושר מרגעים הוא תהליך מסובך למדי. 
 מהם הרגשות שאותם ניתן למדוד? 
 ודרך אגב, עכשיו אנו יכולים לקבל מושג די טוב על האושר של האני החווה לאורך זמן. 
 אבל אם שואלים לגבי האושר של האני הזוכר, זה דבר שונה לחלוטין. 
 זה לא על כמה אדם חי באושר. 
 זה על כמה מרוצה או מסופק האדם כשאדם הזה חושב על חייו. 
 מושג שונה לחלוטין. 
 כל מי שלא מבחין בין מושגים אלו, הולך להתבלבל בחקר של האושר, ואני שייך לקהל של חוקרים שחיים טוב, שמתבלבלים בחקר האושר כבר הרבה זמן בדיוק בצורה זו. 
 ההבחנה בין האושר של האני החווה לסיפוק של האני הזוכר כבר זוהתה בשנים האחרונות, ויש עכשיו מאמצים למדוד את השניים בנפרד. 
 לארגון גאלופ יש סקר עולמי עם יותר מחצי מיליון איש שנשאלו לגבי מה הם חושבים על חייהם ועל החוויות שלהם. והיו מאמצים אחרים על-פי קוי-פעולה אלו. 
 כך שבשנים האחרונות, התחלנו ללמוד על האושר של שני האני. 
 ואני סבור שהשיעור המרכזי שלמדנו, הוא שהם מאוד שונים. 
 אתם יכולים לדעת עד כמה מרוצה מישהו מהחיים שלו, וזה באמת לא מלמד אותנו הרבה לגבי כמה הוא חי את חייו באושר, וההפך. 
 רק כדי לתת לכם תחושה למתאם, המתאם הוא בערך 5. 
 מה שזה אומר שאם תפגשו מישהו, ונאמר לכם, הו, אבא שלו בגובה של מטר תשעים, כמה תדעו על הגובה שלו? 
 אז, אתם תדעו משהו לגבי הגובה שלו, אך קיים הרבה חוסר וודאות. 
 יש לכם חוסר ודאות במידה זו. 
 אם אומר לכם שאנשים מדרגים את חייהם 8 מתוך 10, יש הרבה חוסר וודאות לגבי כמה הם מאושרים עם האני החווה שלהם. 
 אז המתאם הוא חלש. 
 אנחנו יודעים משהו לגבי מה שולט בסיפוק של האני המאושר. 
 אנחנו יודעים שכסף הוא מאוד חשוב, מטרות הן מאוד חשובות. 
 אנחנו יודעים שאושר בעיקר מגיע בהיותנו עם אנשים שאנחנו אוהבים, שהייתנו במחיצת אנשים שאנחנו אוהבים. 
 יש תענוגות אחרים, אבל זה השולט. 
 אז אם אתם רוצים למקסם את האושר של שני האני, אתם הולכים לסיים בכך שאתם עושים דברים שונים לחלוטין. 
 השורה התחתונה של מה שאמרתי פה היא שאנחנו באמת לא צריכים לחשוב על אושר כתחליף ללחיות טוב. 
 זה מושג שונה לחלוטין. 
 עכשיו, בקצרה, סיבה נוספת שאנו לא יכולים לחשוב בהגיון על אושר היא שאנחנו לא שמים לב לאותם דברים כשאנחנו חושבים על החיים, ולכשאנחנו בעצם חיים. 
 אז אם תשאלו שאלה פשוטה של כמה מאושרים האנשים בקליפורניה, לא תקבלו את התשובה הנכונה. 
 כשאתם שואלים את השאלה הזאת, אתם חושבים שאנשים בטוח יותר מאושרים בקליפורניה, אם, נגיד, ואתם חיים באוהיו. 
 ומה שקורה הוא שכשאתם חושבים על לגור בקליפורניה, אתם חושבים על הניגוד בין קליפורניה למקומות אחרים, והניגוד הזה, נגיד, קיים באקלים. 
 מסתבר שאקלים הוא לא מאוד חשוב לאני החווה והוא אפילו לא מאוד חשוב לאני החושב אשר מחליט כמה מאושרים הם אנשים. 
 אך עכשיו, בגלל שהאני החושב הוא המחליט, אתם עשויים למצוא את עצמכם -- חלק מהאנשים עשויים למצוא עצמם עוברים לקליפורניה. 
 וזה דיי מעניין לעקוב מה הולך לקרות לאנשים שעוברים לקליפורניה בתקווה להיות מאושרים יותר. 
 ובכן, האני החווה שלהם לא הולך להיות מאושר יותר. 
 אנו יודעים זאת. 
 אך דבר אחד יקרה. הם יחשבו שהם מאושרים יותר, בגלל, שכאשר הם חושבים על זה, הם ייזכרו כמה נורא היה מזג-האויר באוהיו. והם ירגישו שהם קיבלו את ההחלטה הנכונה. 
 זה מאוד קשה לחשוב בהגיון על לחיות טוב, ואני מקווה שנתתי לכם תחושה של כמה זה קשה. 
 תודה לכם. 
 כריס אנדרסון: תודה לך. יש לי שאלה אליך. 
 תודה רבה לך. 
 כשהיינו בטלפון לפני כמה שבועות, הזכרת לי שתוצאות דיי מעניינות התקבלו מסקר של גאלופ. 
 האם זה משהו שאתה יכול לשתף מאחר ונשארו לך כמה רגעים? 
 דניאל כהנמן: בטח. 
 אני חושב שהתוצאה המעניינת ביותר שמצאנו בסקר של גאלופ היא מספר, שאנו בהחלט לא ציפינו לקבל. 
 מצאנו שביחס לאושר של האני החווה. 
 כשאנו מסתכלים על איך תחושות משתנות עם הכנסה. 
 ומסתבר שמתחת להכנסה של 60,000 דולר לשנה, לאמריקאים, וזה מדגם גדול של אמריקאים, כ-600,000, אך זה מדגם מייצג גדול, מתחת להכנסה של 600,000 דולר בשנה... 
 כריס: 60,000. 
 דניאל: 60,000. 
 60,000 דולר בשנה, אנשים לא מאושרים, והם נעשים בהדרגה פחות מאושרים ככל שהם עניים יותר. 
 מעל זה, אנחנו מקבלים קו ישר לחלוטין. 
 אני מתכוון שלעיתים נדירות אני רואה קווים כל כך ישרים. 
 בבירור, מה שקורה הוא שכסף לא קונה לך אושר חוויתי, אך מחסור בכסף בהחלט קונה לך אומללות, ואפשר למדוד את האומללות הזו מאוד בבירור. 
 במושגים של האני השני, האני הזוכר, מקבלים סיפור שונה. 
 ככל שמרווחים יותר כסף כך נהיה יותר מסופקים. 
 זה לא קשור לרגשות. 
 כריס: אבל דני, כל המאמץ האמריקאי הוא על חיים, חירות, ורדיפה אחר אושר. 
 אם אנשים יקחו ברצינות את הגילוי הזה, אני מתכוון, נראה שזה יהפוך את כל מה שאנו מאמינים בו, לדוגמא, מדיניות מיסוי וכן הלאה. 
 האם יש סיכוי שפוליטיקאים, שהמדינה באופן כללי, תיקח את הגילוי הזה ברצינות ותנהל מדיניות ציבורית שמבוססת על זה? 
 דניאל: אני חושב שיש הכרה בחשיבות של חקר האושר במדיניות ציבורית. 
 ההכרה הולכת להיות איטית בארצות הברית, אין ספק לגבי זה, אבל בבריטניה, זה קורה, ובמדינות אחרות זה קורה. 
 אנשים מכירים שהם צריכים לחשוב על אושר כשהם חושבים על מדיניות ציבורית. 
 זה הולך לקחת קצת זמן, ואנשים הולכים להתווכח באם הם רוצים ללמוד אושר חוויתי, או אם הם רוצים ללמוד הערכת חיים, אז אנו צריכים לקיים את הדיון הזה בקרוב, 
 איך להגביר אושר, אשר הולך לדרכים מאוד שונות כתלות באיך חושבים, והאם חושבים על האני הזוכר או שחושבים על האני החווה. 
 זה הולך להשפיע על מדיניות, אני חושב, בשנים הבאות. 
 בארצות הברית, נעשים מאמצים כדי למדוד את האושר החוויתי של האוכלוסיה. 
 זה הולך להיות, אני חושב, בעשור או שניים הקרובים, חלק מסטטיסטיקה לאומית. 
 כריס: נראה לי, שהנושא הזה יהיה, או לפחות צריך להיות, הדיון הציבורי המעניין ביותר שצריך לעקוב אחריו בשנים הבאות. 
 תודה רבה על המצאת הכלכלה ההתנהגותית. 
 תודה רבה דניאל כהנמן. 


http://www.ted.com/talks/lang/he/aimee_mullins_the_opportunity_of_adversity.html
אגרון עשוי להגדיר את המילה "מוגבל" כשם נרדף לדבר שהוא "חסר תועלת", "מושחת", ואולם האצנית פורצת הדרך, איימי מאלינס, קוראת לתמורה בהגדרה המילונית. היא יוצאת כנגד עצם האסוציאציה בין המושגים, ומראה כיצד במקרה שלה, העובדה שנולדה ללא עצמות השוק - למעשה פתחה עבורה דלתות לחיבור לפוטנציאל האנושי שבה.
activism,happiness,health,heroism,prosthetics,social change,society
769
איימי מאלינס: מצוקה כהזדמנות
 הייתי רוצה לשתף אתכם בגילוי שנתוודעתי אליו לפני חודשים מספר כאשר חיברתי מאמר בעבור כתב-העת "Wired" האיטלקי. 
 אני תמיד שומרת אגרון בקרבת מקום, כאשר אני כותבת, אך כבר סיימתי את מלאכת העריכה של אותו חיבור, ונוכחתי שבעצם מעולם, בכל ימי חיי לא חיפשתי את המילה "מוגבל" בכדי לראות מה אמצא. 
 אבקש לקרוא לכם את הערך. 
 "מוגבל", תואר השם: "בעל מום, חסר ישע, חסר תועלת, מנופץ, איטי, שיצא מכלל פעולה, פצוע, מקולקל, חיגר, מעוות, תשוש, סחוט, מוחלש, אימפוטנט, מסורס, משותק, נכה, סנילי, רעוע, מרותק למיטה, לאה, גמור, רצוץ ממוטט, נפסד; עיין ערך: פגוע, חסר תועלת וחלש. 
 מילות היפוך: בריא, חזק, בעל מסוגלות." 
 קראתי את הרשימה הזו בקול רם לחבר ובתחילה צחקתי, זה היה כל כך מגוחך, אבל כבר שחלפתי על פני "שיצא מכלל פעולה" קולי החל להיסדק, והיתיי צריכה לעצור ולאסוף את עצמי מהעוצמה הרגשית והשפעתה של ההתקפה שהייתה מגולמת במילים האלה. 
 אתם יודעים, כמובן, זהו האגרון הישן והמרופט שלי. חשבתי לעצמי - זוהי וודאי הדפסה עתיקה, כן. 
 אך, למעשה, תאריך ההדפסה היה מתחילת שנות השמונים, בתקופה בה התחלתי ללמוד בבית הספר היסודי והתחלתי ליצור הבנה של עצמי מחוץ לתא המשפחתי וגם ביחס לילדים אחרים והעולם שסובב אותי. 
 וכמובן, אין צורך לומר, תודה לאל שלא נהגתי להשתמש אז באגרון. 
 כלומר, מהערך הזה, היה יכול להיראות שנולדתי לתוך עולם שתופס מישהי כמוני כמשהו שאין בו שום דבר חיובי בשום מקרה, כאשר, למעשה, כיום אני חוגגת את ההזדמנויות וההרפתקאות שחיי זימנו לי. 
 ולכן, מיהרתי אל ההוצאה המקוונת של 2009, עם ציפייה למצוא תיקונים משמעותיים. 
 הנה הגרסה המתוקנת של הערך. 
 למרבה הצער, זה לא טוב בהרבה. 
 אני מוצאת ששתי המילים תחת "מילות היפוך קרובות" מטרידות במיוחד, "שלם" ו-"בריא". 
 אז לא מדובר רק במילים עצמן. 
 זוהי האמונה שלנו על אנשים כאשר אנחנו מתארים אותם במילים האלה. 
 אלו הערכים שמגולמים במילים, והאופן שבו אנו מבנים ערכים אלו. 
 השפה משפיעה על החשיבה ועל איך שאנו רואים את העולם ואיך שאנו רואים אנשים אחרים. 
 למעשה, הרבה חברות עתיקות, כולל היוונים והרומאים, האמינו כי לקלל במילים היא פעולה עוצמתית, שכן לקרוא בקול כמוהו להביא את האמירה אל תוך הקיום. 
 לכן, איזה מציאות היינו רוצים להביא אל תוך הקיום, אדם שהוא מוגבל, או אדם שהוא מועצם? 
 בעשותינו פעולה פשוטה כקריאה בשם לאדם, לילד, אנו עשויים להניח כיסוי שיטיל צל על הכוחות שיש בהם. 
 לא עדיף היה, לו היינו פותחים בעבורם דלתות? 
 דוגמה לאדם כזה, שפתח בעבורי דלתות, היה רופא הילדים שלי בבית החולים לילדים ע"ש אלפרד דופון במדינת דלאוור. 
 שמו היה ד"ר פיציטילו. אמריקאי ממוצא איטלקי, ששמו, כך מסתבר, היה מסורבל מדי עבור אמריקאים לבטא, לכן הוא בחר בד"ר פ. 
 וד"ר פ. תמיד לבש עניבות-פרפר ססגוניות והיה בעל זיקה מושלמת לעבודה עם ילדים. 
 אהבתי כמעט הכל בקשר לתקופה שהעברתי בבית החולים הזה, כשיוצאים מהכלל הם אימוני הפיזיותרפיה שלי. 
 עברתי מה שדימיתי כחזרה בלתי נגמרת של תרגילים עם רצועות גומי אלסטיות ועבות, בצבעים שונים - אתם יודעים, בכדי לעזור לבנות את שרירי הרגל שלי. ושנאתי את הרצועות האלה יותר מהכל. שנאתי אותן, קראתי להן בשמות, שנאתי אותן. 
 ואתם יודעים, כבר אז התמקחתי, כילדה בת חמש, עם ד"ר פ. כדי לנסות לשחרר אותי מהתרגילים האלה, ללא הצלחה, כמובן. 
 ויום אחד, הוא נכנס לאימון שלי - מתישים ובלתי מתפשרים, האימונים האלה - והוא אמר לי "וואו, איימי, את ילדה כל כך חזקה, אני משוכנע שאת עומדת לקרוע את אחת הרצועות הללו. 
 כאשר תצליחי לעשות זאת, אני מתכוון לתת לך מאה דולר". 
 כמובן, לא הייתה זו אלא תחבולה מצידו של ד"ר פ. בכדי לגרום לי לבצע את התרגילים שלא רציתי לעשות לפני שיעלה בידי להיות הילדה בת החמש העשירה ביותר במחלקה שבקומה השנייה, אך מה שהוא עשה בעבורי בפועל, היה לעצב מחדש התמודדות איומה ויום יומית, לכדי התנסות חדשה ומבטיחה עבורי. 
 ואני תוהה כיום, עד כמה השפיעה ראייתו, ואמירתו על היותי ילדה חזקה, בעיצוב נקודת מבטי על עצמי כעל מישהי חזקה מטבעי, עוצמתית ואתלטית, מאותה נקודה ואילך. 
 זוהי דוגמה כיצד מבוגרים בעמדות כוח יכולים להצית את הכוחות הטמונים בילד. 
 אולם, בדוגמאות הקודמות מתוך הערך באגרון, השפה לא מאפשרת לנו לגדול לתוך מציאות שאליה היינו שואפים, האפשרות של פרט לראות עצמו כבעל מסוגלות. 
 השפה לא עמדה בקצב השינויים של החברה שלנו, רבים מהשינויים הגיעו מתוך הטכנולוגיה. 
 כיום, בהסתכלות מנקודת מבט רפואית, רגליי, ניתוח לייזר לטיפול בלקויות ראייה, מפרקי טיטניום בברך ובירך בגופים מזדקנים שמאפשרים לאנשים להשתמש בצורה מלאה יותר בגופם, ולנוע מעבר למגבלות שהטבע כפה עליהם, שלא לדבר על רשתות חברתיות, שמאפשרות לאנשים להגדרה עצמית, לתבוע את התיאור על עצמם, בכדי שיוכלו להשתייך לקבוצות חובקות עולם, לפי ראות עיניהם. 
 לפיכך, דומה כי הטכנולוגיה חושפת לנו כעת מה שהיה נכון מאז ומעולם, שבכולנו קיים דבר מה נדיר ורב-עצמה להציע לחברה, ושיכולתו של האדם להסתגל היא הנכס הגדול ביותר שלנו. 
 יכולתו של האדם להסתגל, זה דבר מעניין, שכן אנשים תמיד רצו לדבר איתי על התגברות על מצוקה, ואני מתכוונת לצאת בהודאה. צירוף המילים הזה מעולם לא הסתדר לי, ותמיד חשתי שלא בנוח בנסיוני לענות לאנשים על שאלות כאלה, ואני חושבת שאני מתחילה להבין מדוע. 
 בתוך צירוף המילים "התגברות על מצוקה", מובלע הרעיון שהצלחה, או אושר, מהותם היא להיות מסוגל להפציע אל מחוץ להתמודדות המאתגרת בלא פגע וללא סימן על ידי אותה התמודדות, כאילו ניתן לחשוב שהצלחתי בחיים נובעת מיכולת להקיף מסביב או לפסוע בצד של מה שנתפס כמלכודת שבחיים עם פרוטזות, או מה שאנשים מסוימים תופסים כמגבלה שלי. 
 אך, למעשה, אנחנו שונים. אנחנו מסומנים, כמובן, על ידי אותה התמודדות, אם גופנית, רגשית, או גם השתיים. 
 ואני מבקשת לטעון שזהו דבר טוב. 
 מצוקה היא לא מכשול שיש להקיפו בכדי לחזור לחיים. 
 היא חלק מהחיים עצמם. 
 ואני נוטה לחשוב עליה כמו על הצל שלי. 
 לעיתים אני רואה הרבה ממנו, לעיתים ניתן לראות רק מעט, איך הוא תמיד איתי. 
 וללא צל של ספק, אין בכוונתי לצמצם את השפעתה ומשקלה של מצוקתו של אדם. 
 ישנם מצוקות ואתגרים בחיים, והללו מציאותיים ויחסיים לכל אדם ואדם, אך השאלה איננה אם יתרע מזלכם ותתקלו במצוקה, אלא באיזה הזדמנות אתם עומדים לפגוש בה. 
 ולכן, האחריות שלנו היא לא רק להגן על היקרים לנו מפני מצוקה, אלא גם להכינם היטב למפגש איתה. 
 ואנו עושים שירות רע לילדינו כאשר אנו נוטעים בהם את התחושה שאין ביכולתם להסתגל. 
 יש הבדל משמעותי והבחנה ברורה בין אבחנה רפואית שלי כאדם שעבר קטיעה והעמדה הסובייקטיבית-חברתית בשאלה האם אני מוגבלת. 
 ולמען האמת, המגבלה האמיתית והעקבית מולה נאלצתי להתמודד היתה מציאות העולם סביב, שחושב שניתן לתאר אותי רק על פי ההגדרות הללו. 
 ברצותנו לשמור על היקרים לנו בבחירה לתת להם את הניבוי הקשה, הכנה, על הפרוגנוזה שלהם, או הערכת הסיכוי הצפוייה אודות איכות החיים שתהיה להם, עלינו להיות סמוכים ובטוחים כי לא נשים את הלבנה הראשונה בחומה שלמעשה תגביל את האדם. 
 ייתכן והמודל הקיים, המתבונן רק במה שמקולקל בך ומנסה למצוא כיצד לתקן זאת, הינו מגביל יותר את האדם בפועל ביחס לפתולוגיה עצמה. 
 כאשר אין יחס לאדם בשלמותו, כאשר אין הכרה בחוזק הטמון בו, אנחנו בוראים מחלה נוספת שמוסיפה נדבך על המאבק שקיים בין כה. 
 אנו קובעים בנחרצות את ערכו של אדם לקהילה שלנו. 
 לכן, עלינו לראות אל מעבר לפתולוגיה ואל תוך טווח היכולת האנושית. 
 וחשוב מכל, ישנה זיקה בין אותן מגבלות הנראות לעין והיכולת של כולנו ליצירתיות. 
 כך שאין מדובר בהפחתה או הרחקה של תקופות הקושי האלה כמשהו שיש להתחמק מפניו או לטאטאו תחת השטיח, אלא למצוא את ההזדמנויות הצרורות בתוך המצוקה. 
 ואולי בעצם הרעיון המרכזי שלי להעביר, אינו בהכרח ההתגברות על המצוקה, אלא לפתוח את עצמנו בפניה, לחבק אותה, להתגושש איתה, אם להשתמש במושג מתחום ההאבקות, אולי אפילו לרקוד איתה. 
 וכך, אולי, אם נראה את המצוקה כטבעית, עקבית ושימושית, המעמסה שהיא מכבידה עלינו כאשר היא מופיעה תפחת. 
 השנה אנו מציינים 200 שנה להולדתו של צ'ארלס דארווין, ולפני 150 שנים, כאשר החלה הכתיבה על אבולוציה, דארווין תיאר, בעיניי, אמת על טבע האדם. 
 ובלשון אחרת, לא החזק הוא ששורד, ואף לא הנבון ביותר, אלא האחד שמצליח בצורה הטובה ביותר להתאים עצמו לשינוי. 
 קונפליקט הוא ראשית היצירה. 
 מעבודותיו של דארווין, בין השאר, ניתן לזהות כי יכולתו של האדם לשרוד ולשגשג מונעת על ידי מאבקה של רוח האדם בקונפליקט אל תוך טרנספורמציה. 
 וכך, שוב, טרנספורמציה, הסתגלות, אלו התכונות העצומות ביותר של האדם. 
 וכך, אולי, עד לנקודה בה אנו עומדים למבחן, אין אנו יודעים ממה באמת קורצנו. 
 אולי זה מה שמעניקה לנו המצוקה, תחושה של עצמיות, ותחושה של הכוח שבנו. 
 וכך, אנו יכולים להעניק לעצמנו מתנה. 
 אנו יכולים להבין מחדש את המצוקה כמשהו שמעבר לתקופה קשה. 
 אולי ניתן לראות אותה כשינוי. 
 מצוקה אינה אלא שינוי שטרם הסתגלנו אליו. 
 אני חושבת שהמצוקה הגדולה ביותר שיצרנו לעצמנו היא מושג הנורמאליות. 
 מי הוא הנורמאלי? 
 אין דבר כזה נורמאלי. 
 יש מצוי. יש טיפוסי. אין דבר כזה נורמאלי. ובאמת הייתם רוצים לפגוש את האדם המסכן הזה, בצבע בז', לו היה קיים? 
 אני לא חושבת. 
 אם נוכל לשנות את הפרדיגמה מאחת הקוראת להשגת נורמאליות לאחת שמתרכזת באפשרות, או בעוצמה, אם לשים זאת בצורה יותר מסוכנת, אנו יכולים לשחרר את כוחם של הרבה ילדים נוספים, ולהזמינם לערב את היכולות הנדירות שלהם בקהילה. 
 אנתרופולוגים מלמדים אותנו שהדבר היחיד שאנו כבני אדם תמיד דרשנו מחברינו לקהילה הוא להביא תועלת, להיות מסוגלים לתרום. 
 ישנן עדויות שניאנדרטלים, לפני כ-60,000 שנים, היו נושאים את זקניהם ואת בעלי פגיעות הגוף החמורות, אולי, כיוון שנסיון החיים ההישרדותי של אותם אנשים הוכיח את עצמו כבעל ערך לקהילה: 
 הם לא תפסו את אותם אנשים כשבורים או חסרי תועלת; הם נתפסו כנדירים ומשמעותיים. 
 לפני מספר שנים, ביקרתי בשוק מזון בעיר שבה גדלתי באזור האדום הזה בצפון פנסילבניה, ועמדתי לי מאחורי ערמה של עגבניות. 
 זו הייתה תקופת הקיץ, הייתי עם בגדים קצרים. 
 ואני שומעת את הבחור הזה, קולו מאחוריי פונה ואומר, "ובכן, האין זו איימי מאלינס". 
 ואני חגה על עקבי, והנה אדם מבוגר. אין לי מושג מי האיש. 
 ואני אומרת, "אני מצטערת, אדוני, נפגשנו פעם? אינני זוכרת אותך". 
 והוא אומר, "ובכן, אינך יכולה לזכור שפגשת אותי. 
 אני מתכוון, כאשר נפגשנו עזרתי ליילד אותך מרחם אימך". 
 אהה, הבחור הזה. 
 אך, לאמיתו של דבר, זה התחבר לי. 
 האיש הזה היה ד"ר קין, אדם עליו שמעתי רק מסיפוריה של אימי מאותו יום, שכן כמובן, כמה אופייני, נולדתי באיחור של שבועיים מהתאריך הצפוי. 
 וכך, רופא הטרום-לידה של אימי יצא לחופשה, והאדם שיילד אותי היה זר לחלוטין להוריי. 
 ומשום שנולדתי ללא עצם השוק, וכפות הרגליים נכנסו פנימה - מספר בהונות ברגל אחת, ומספר נוספות בשנייה, היה מוטל עליו להיות השליח, הזר הזה היה מוכרח להיות השליח של חדשות רעות. 
 הוא אמר לי, "הייתי צריך לתת את הפרוגנוזה הזו להורייך שלעולם לא תלכי, ולעולם לא תהיה לך הניידות שיש לילדים אחרים ושום סוג של חיים עצמאיים, ועשית ממני שקרן מאותו יום ואילך". 
 הדבר המדהים הוא, שהוא סיפר ששמר גזירי עיתונים לאורך כל ילדותי, בין שהיתה זו הזכייה בתחרות האיות מכיתה ב', הצעידה בסך עם צופי הבנות, אתם יודעים, מצעד ליל כל הקדושים, הזכייה במילגת המכללה, או כל אחת מהזכיות שלי בספורט, והוא השתמש בהם, ושילב אותם בתוך תכנית לימודי המתמחים שהעביר, לסטודנטים לרפואה בבית ספר לרפואה של האנמן ובית ספר לרפואה של הרשי. 
 והוא קרא לחלק הזה בקורס "גורם ה-X", הפוטנציאל שבכוח הרצון האנושי. 
 שום פרוגנוזה לא יכולה להשפיע על כמה עוצמתי הוא יכול להיות כגורם מכריע על איכות חייו של אדם. 
 וד"ר קין סיפר לי עוד, הוא אמר "מנסיוני, אלא אם כן חוזרים שוב ושוב ההפך, ואף אם נותנים ולו קורטוב של תמיכה, אם מניחים לו להסתדר בכוחות עצמו, הילד יצליח". 
 אתם מבינים, ד"ר קין עשה את ההיסט הזה בחשיבה שלו. 
 הוא הבין שישנו הבדל בין המצב הרפואי ומה שאדם עשוי לעשות איתו. 
 ובעניין הזה נעשתה אצלי תמורה לאורך הזמן. בכך, שאילו הייתם שואלים אותי בגיל 15, אם הייתי מחליפה את הפרוטזות ברגליים בשר ודם, לא הייתי מהססת לשניה. 
 כמהתי לסוג כזה של נורמאליות בתקופה ההיא. 
 אילו הייתם שואלים אותי היום. אני לא כל כך בטוחה. 
 וזאת בזכות סך החוויות שעברתי בגללן, ולא למרות סך החוויות שעברתי בגללן. 
 ואולי, התמורה הזו בי התרחשה בגלל שנחשפתי ליותר אנשים שפתחו בעבורי דלתות מאשר אלו אשר הניחו כיסוי והטילו צל עלי. 
 אתם מבינים, כל שאתם זקוקים לו הוא אדם אחד שיצית בכם את ההתגלות בכוחכם שלכם, ואתם מסודרים. 
 אם תוכלו לתת למישהו את המפתח לכוחו שלו, הרוח האנושית כל כך פתוחה לקבלה, אם תוכלו לעשות זאת ולפתוח דלת עבור מישהו שנמצא בתקופה מכרעת, אתם מחנכים אותם באופן הנכון ביותר. 
 אתם מלמדים אותם לפתוח דלתות בעצמם ובעבורם. 
 למעשה, המשמעות האמיתית של המילה educate לקוחה משורש המילה "educe". 
 ומשמעותה - לחלץ החוצה את מה שמצוי בפנים, להוציא את הפוטנציאל. 
 שוב, איזה פוטנציאל נרצה להוציא אל הפועל? 
 ישנו מקרה מבחן שנעשה בשנת 1960 בבריטניה, שבו תלמידים עברו מבית ספר יסודי לבית ספר מקיף. 
 זה נקרא "שיטת ההקבצות". אנו קוראים לזה "מעקב" כאן הארצות הברית. 
 זוהי חלוקת תלמידים לפי ציוניהם; A, B, C, D וכדומה. 
 ותלמידי ה-A מקבלים את תכנית הלימודים המתאגרת יותר, המורים הטובים ביותר, וכיוצא בזה. 
 אם כן, הם לקחו, במשך תקופה של שלושה חודשים, תלמידים מרמה D, ונתנו להם ציוני A, אמרו להם שהם A, אמרו להם שהם מבריקים. ולאחר התקופה של שלושת החודשים, הם אכן תפקדו ברמה A. 
 וכמובן, צידו השני ושובר הלב של המטבע במחקר זה, הוא שהם לקחו תלמידים מרמה A ואמרו להם שהם D. 
 וזה בדיוק מה שקרה לאחר התקופה של שלושת החודשים. 
 הכוונה לאלו שעדיין נותרו בבית הספר, ולא התלמידים שנשרו עד אז. 
 חלק משמעותי במקרה המבחן הזה הוא שהמורים אף הם הולכו שולל. 
 המורים לא היו מודעים להחלפה שנעשתה. 
 נאמר להם בפשטות שאלה תלמידי A, ואלו תלמידי D. ולפי חלוקה זו כך גם לימדו אותם והתייחסו אליהם. 
 לכן, אני סבורה שהמום היחידי הוא נפש מרוסקת, בנפש שרוסקה אין תקווה. היא לא רואה יופי. לא קיימת בה יותר הסקרנות הטבעית, התמה והיכולת שטבועה בדמנו לדמיין. 
 אם במקום זאת, נוכל להעצים נפשו של אדם בכדי לשמר את התקווה, בכדי לראות יופי בעצמם ובסובבים אותם, בכדי להיות סקרנים ומלאי דמיון, רק כך אנו משתמשים בצורה נאותה בכוח שלנו. 
 כאשר בנפש קיימות הסגולות האלה, בכוחנו ליצור מציאויות חדשות ואופנים חדשים של קיום. 
 הייתי רוצה לסיים עם שיר מאת המשורר הפרסי בן המאה ה-14, חאפז שידידי, ז'אן דמבואה סיפר לי אודותיו. שמו של השיר הוא "האלוהים שמכיר אך ארבע מילים". "כל ילד מכיר את אלוהים, לא את אלוהי השמות, לא את אלוהי האיסורים, אלא את האלוהים שמכיר אך ארבע מילים ולא חדל מלחזור עליהם, ואומר: בוא, תרקוד נא עימי. 
 בוא, תרקוד נא עימי. תודה לכם. 



